1573 LAT
<p>
[p. 65 v, 143 pdf] Caput VI de peccati circunstantiis
<p>
SUMMARIUM
<p>
1 Circunstantia quid nu. 1 & septem eius species, nu. Circunstantia mutans speciem necessario confitenda, nu. 3 & 19\Circunstantia homicidii & fornicationis ratione loci sacri, confitenda est, & illa etiam quae prohibita est propter diversam legem, & c. nu. 5\Circunstantia mendacii iocosi, & illa, quae extenuat peccatum, quando confitenda, nu. 6. 7 & 8\Cicrunstantia diei festi, ieiunii, orationis aut loci sacri, regulariter non necessario cnfitenda.
nu. 9&10\Circunstantia personae & religionis quando confitenda.
nu. 11\Circunstantia conscientiae contrariae quando confitenda.
nu. 12\Circunstantia numeri non est proprie circunstantia nu. 13, 14 & 15\PEccati numerus quando dicatur augeri per iterationem, vel continuationem, vel propositi mutationem, nu. 16.
17 & 18\Poenitens potest vel unico solo verbo mille peccata confiteri.
nu. 19\Circunstantiam per oblivionem in una confesione omissam potest quis in alia sine confessione nova peccati confiteri.
nu. 20
<p>
2 [1] Pro fundamento materia praesentis, in primis asserimus circunstantiam peccati iuxta mente iuris c. Consideret, de Poenit, dist. 5. l. Aut facta ff. de Pen.
c. sicut dignum, de homicid. Panor.
& aliorum interpretum, ibidem Tho.
I. sec. q. 7. & in 4 dist. 16 & omnium aliorum ibidem, & Anton.
3. par. tit. 17 c. 17 § 4. Gerson.
2. par. fol.
170. quos retulimus in principio dicti c. Consideret, & alibi, esse quoddam [p. 66 r, 144 pdf] accidens rei, quae peccatum est, Diximus, Accidens, quoniam nulla operis circunstantia est substantia eiusdem.
Diximus etiam (rei quae peccatum est) non autem diximus peccati, quoniam saepe sit, quod opus secundum se non est peccatum, sit tamen tale, ob adiunctam circunstantiam.
Cum enim tunc ipsamet circunstantia sit illud, in quo peccatum consistit, non est accidens peccati, sed illius rei, quae peccatum est, sicut nos, in d. c. Consderet, nu. 3 elucidavimus :
sequentes Alex.
Halensem, in 4. par. q. 77. ar. 2. col. 2.
<p>
3[2] Secundo, Quod circunstantia in septem species dividitue, quae continentur in illo versiculo.
Quis, quid, ubi, quibus auxiliis, cur, quomodo, quando, relato à S. Tho.
in d. q. 7 ar. 3. qui magis nobis placet, quam illud Palud.
in 4. dist. 16. q. 3. ar. 1 uti nos diximus in princip. dicti c. Consideret, nu. 4. Quoniam in illo Palud.
ponitur verbum, Quoties, quod numerum denotat, loco, Quibus auxiliis, & numeros non est circunstantia, sed potius peccati multiplicatio, ut ibidem tradidimus.
<p>
4[3] Tertio, Quod harum circunstantiarum, omnes illae & solae in confessione necessario exponi debent, quae efficiunt opera quorum sunt circunstantiae peccata mortalia, vel quod illa, quae sunt mortalia unius speciei, fiant etiam, ut sint alterius, vel quod est mortale, ob unam causam sit etiam propter aliam, sive mutent opera ipsa, ab una in alteram speciem, sive secus :
iuxta communem opinionem, quam copiose ibidem nu. 5 pertractavimus.
Et solae illae & omnes sunt huius generis, quae secundum Tho.
in dicta dist. 16 q. 6 ar. 2 q. 3. ultra malitiam eiusdem operis habent specialem repugnantiam cum ratione.
Secundum Scotum vero illae sunt in confessione dicendae, quae diversis specialibusque praeceptis prohibentur.
Diximos, (specialibus) Quoniam non sufficit esse talia, quod unum in altero includatur, qualia sunt lex prohibens omne malum, & prohibens homicidium, quod etiam in dicto principio nu. 74. probavimus, & corollariis sequentibus speciatim explicabitur.
Ante quorum explicationem, admonemus, quod postquam haec fuerunt hispane excusa, Concilium Tridentinum, sess. 4, cap. 5. can. 7 diffinuit illum esse hereticum qui dixerit, nos non teneri ad confitendam circunstantiam quae mutat speciem peccati.
Quod quidem est intelligendum, de circunstantia, quae speciem peccati venialis mutat in mortale, vel speciem uniusmortalis in aliud mortale :
non autem de illa, quae mutat speciem unius venialis in aliud veniale, quod non est necessario confitendum, glo. c. Omnis, de Poenit. & remiss. recepta ibi, & in 4 dist. 17 & quamvis concilium non loquatur expresse, nisi de illa circnustantia quae [66 v, 145 pdf] mutat speciem peccati, intelligendum tamen est etiam de illa quae opus alioquin ex se bonum, vel saltem non malum, facit mortiferum :
imo etiam de illa, quae facit ut opus, quod ob unum respectum est mortiferum, sit tale ob alterum, quamvis species operis, quantum ad suam essentiam minime mutetur.
Quoniam circunstantia, quae facit de bono malum, vel de veniali mortale, vel de mortali, uno respectu, ut sit tale, altero dici potest mutare speciem per praedicta in praelud. 9. nu. 6 uti in quarta illatione dicetur.
Ratio enim, quae ad hoc diffiniendum concilium movit, est, Quoniam confessarius est iudex, qui in causa poenitentis non posset aequam ferre sententiam absque manifestatione circunstantiae, quae mutat speciem peccati, quae quidem ratio militat etiam in tribus praedictis circunstantiis.
Quare idem iuris debet esse de ominibus l. Illud, ff. ad l. Aquil.
<p>
5 Si ergo primum corollarium circunstantias illas, scilicet esse commissum peccatum in secunda vel tertia feria, aut in prato, vel vinea, manu dextra, vel sinistra, non esse confitendas, quoniam per hos nullum praedictorum trium sit, siquidem non sit mortale, quod sine illis non esset tale, neque etiam sit lethale alterius speciei, neque alio respectu.
<p>
6 [4] Secundo infertur, quod peccans ob fiduciam, quod postea per confessionem veniam obtinebit, non tenetur de necessitate id confiteri, quia non est circunstantia adeo peccatum aggravans, imo potius minuit, sicuti Caiet.
2. sec. q. 21 ar. 2. quicquid Bonavent.
in Apolog.
insinuavit.
<p>
7 Tertio, quod is qui furatus est aliquid sacrum, vel ex loco sacro non satisfacit dicendo se id furtum fecisse, sed oportet exprimere, esse rem sacram, vel de loco sacro surreptam.
Nam haec circunstantia efficit, ut quod est mortale unius speciei, aut uno respectu, fiat etiam alterius, vel atero respectu, eo quod specialiter prohibetur lege particualari alia distincta ab illa, quae futurum prohibet, quae quidem praecipit, ne quid sacrum, aut de loco sacro furripiatur.
c. Quisquis 17. q. 4.
<p>
8[5] Idipsum est dicendum de homicidio & fornicatione in loco sacro perpetratis.
Nam per hanc circunstantiam fiunt mortalia alterius speciei, vel alio respectu, eo quod lege humana speciali prohibentur c. Proposuisti, de consec. eccles. vel altar.
& c. Ecclesiis de consec. dist. 1.
<p>
9 Quarto, infertur eum qui cum coniugata, vel religiosa, vel cognata [p. 67 r, 146 pdf] rem habiot non satisfacere confitendo se cum foemina contubuisse :
quoniam debet exprimere, quod erat coniugata, religiosa, vel consanguinea.
Nam in primo casu, est corporale adulterium, in secundo vero sacrilegium vel spirituale adulteruim, in tertio autem incaestus; & per consequens quod erat mortale unius generis, efficitur alterius.
Et si quis deliberavit furari, ut possit rem habere cum una religiosa, & altera coniugata, tenebitur confiteri, furtum, sacrilegium, & adulterium.
Nam & si tria haec sunt unus interiur actus voluntatis, ille tame ex triplici diversaque causa est crimen lethale.
Si quidem trifariam rationi repugnat, & tribus etiam distinctis, & specialibus legibus prohibetur.
Ex quibus facile colligas responsum ad quaestionem nuper nobis propositam, scilicet, An qui coniugatus rem habuit cum aliena coniugata, teneatur declarare non solum se esse coniugatum, sed etiam illam cum quarem habuit?
resolvenda est enim affirmative; quia est circunstantia, quae per se sola mutat speciem peccati, & ita est confitenda per praedicta.
<p>
10 Quinto, quod quaecunque circunstantia finis prohibita per aliam legem specialem & diversam ab illa, qua principalis actus prohibetur, debet in confessione etiam explicari circunstantia furtatis ad fornicandum, occidendum ver percutiendum alterum.
<p>
11 Sexto, qui mentitur ut aliis praebeat voluptatem sine alterius detrimento, quod est mendacium iocosum & veniale tantum, hac in entione, ut etiam si intelligeret esse mortale, nihilominus mentiretur tenetur illam circunstantiam confiteri, quam per illam efficitur mortale, sine qua non esset tale.
<p>
12 Septimo quod tenetur illas circunstantias confiteri, quae peccatum extenuant.
Unde qui peccavit, cum muliere quadam ab eadem provocatus, non tenetur confiteri se esse rprovocatum ab illa.
Si quidem id peccatum extenuat, per c. Significavit, de Poenit. & remiss. quod in hoc dixit singulare Fely in c. Dilecti, de except. col. antepen. & per l. Si adulterium cum incestu.
§ Imperatores ff. ad l. Iuliam de adult. quem ad hoc aiebat singularem lafo.
in l. Ut vim ff. de iust. & iur. col. 2. aptissimus tamen ad hoc propositum textus in dicto c. Consideret, verb. Tentatione; Imo opinio communis quam sequebamur in princip. dicti. c. Consideret, nu. 5. videlicet, quod Poenitens talem illam circunstantiam subticere debet, quia in confessione se ipsum excusare non debet :
nunc desplicet.
Tum quia nulla lege aut ratione fulcitur, qua id possit efficaciter comprobari.
Tum quia [67 v, 147 pdf] ut licet illam exprimat, se ipsum sufficienter accusat, imputando sibi culpam quam habet, nihil illi detrahens, neque adijciens.
Tum quia secundum Bonaventuram, in 4. dist. 16 & communem, quam ubi subra sequuti fuimus, tenetur manifestare illas circunstantias extenuantes, quae ita extenuant, ut efficiant non esse peccatum, vel ad summum veniale tantum, quod alias fuerat mortale; qualis est circunstantia gravis morbi, quae leviorem facit esum carnium in quadragesima.
Item tenetur tales circunstantias exponere, quando eas confessarius poenitentem interrogat, vel quando ex earum occultatione occasionem alicuius mali idem confessarius apprehenderet.
arg. c. Nihil, de Praescript.
<p>
13[7] Octavo, quod quamvis sit laudabile confiteri circunstantias, quae ita peccatum adaugent, ut ex parvo magnum, vel ex magno maius efficiant, opinio tamen communior & probabilior habet, hoc non esse necessarium, quando augmentum illud non est in causa, ut veniale mortale fiat, vel alterius speciei mortalis, vel alio respectu; quod nos ubi supra copiose confirmavimus, & satis declaratum est nunc, per Concil.
Trid.
sess. 4. &.
5 & can. 7 a contrario sensu, licet Marsilius in lib. 4 q. 12 ar. 1 corol. 4. communem istam sententiam restringat, ne site i locus in circunstantia, quae clare & manifeste peccatum adauget, a quo ibi discessimus ob multas variasque considerationes.
Et quamvis post haec Dominicus Scotus asserverit idem quod Marsilius contra communem non tamen debemus ab ea discedere; Tum quia confessarii tam magnam inveniunt difficultatem in perquirendis omnibus circunstantiis mutantibus speciem etiam sine perquisitione non mutantium sed notabiliter aggravantium, ut putent quasi impossibile perquiere has, & illas :
& Deus non obligat ad impossibile, neque ad nimis difficile, iuxta mentem Tho.
in 4. dist. 15.
Tum quia multi poenitentes remanent cum magnis scrupulis, an confessi fuerint bene aut male, videntes pauca peccata esse unius speciei, quae non sint maiora, vel minora notabiliter, quam alia eiusdem, ratione personae, loci, morae, modi, praeludiorum, aut consequentium, & ita fiunt importunissimi confessariis, redeuntes ad se reconciliandum, & dicentes confessi fuimus, peieravimus, percusissimus, fornicati fuimus, sed non diximus tempus, quod in eo consumpsimus, neque quod paulum ante, aut post diximus, aut fecimus hoc, vel illud, quando augebat peccatum & vix est ulla via alia, sedandi et tranquillandi eos, que docendo illas circunstantias non esse necessario confitendas, quia non mutat speciem saltem in genere [c. 68 r, 148 pdf] in genere moris; Item quia peccator non tenetur ut asserit communis, & idem Sotus in 4. dist. 18 q. 2. ar. 4 confiteri mala verba, signa & genstus, quae antecedunt homicidium, aut percussionem, sufficit enim dicere, interfeci, percussi :
neque oscula, & alia multa turpia, quae precedunt fornicationem :
sufficit enim dicere fornicatus sum :
neque cogitationes, & voluntates apparatuum, ad furandum, vel committendum alia delicta, imo satisfacit ultimum actum confitendo, ut dixit Scotus post alios in dicto art. 2. dicendo :
percussi, interfeci, decies, fornicatus, furatus fui toties, &c. Tum quia S. Concilium Trident.
in sess. 14 cap. 5 & can. 7 cui interfuerunt viri doctissimi, & sanctissimi, qui de his opinionibus in scholis disseruerunt, declaravit circunstantias, quae mutant speciel esse confitendas :
significans a contrario sensu, alias non esse confitendas.
arg. l. i. ff. eius cui, & c. Cum apostolica de his, quae sunt a prael.
Tum denique quod interest plurimum ad salutem animarum, ut amenus & non horreamus confessionem; in quod iuvabit allevatio eius, ab omnibus illis oneribus, & difficultatibus a quibus potest levari, iuxta eius institutionem divinam & declarationem Sanctae matris Ecclesiae :
iugum enim Domini suave est, & onus leve.
Math.
11. Addo praedictis, quod quamvis haec nostra, quae communis est opinio, videatur facere pro alia conclusione praedicti Soti in dicta dist. 18. q. 2. ar. 4. de qua nuper interrogati fuimus, non tamen videtur nobis vera; illa enim conclusio habet, non esse necesse confiteri virginitas circunstantiam, idest, quod is qui confitetur est virgo, si voluntas fornicandi non pervenit ad actum, quamvis secus sit quando pervenit; Non inquam videtur vera, Tum quia peccata voluntatis, oris, & operis sunt eiusdem specieo & non differunt, nisi quod alia sunt magin perfecta quam alia, ut dicemus in cap. 16 nu 9 post.
S. Tho.
I. sec. q. 52. ar. 7 & consequenter stuprum mentale, quod est voluntas habendi copula cum virgine, aut cum sit virgo, erit eiusdem speciei, cuius stuprum reale :
quod est ipsa copula :
& si quis eam habuit, debet confiteri illam circunstantiam, ut ipsemet ait.
Etiam debet confiteri qui eam voluit habere, licet non habuerit :
Cum alia species luxuriae sit velle fornicari cum vergine, vel cum sit virgo, & alia velle fornicari cum corrupta, vel cum sit corruptus, vel corrupta, Tum quia Concilium Trid.
declaravit in sess. 14 cap. 5 can. 7 quod circunstantia, quae mutat speciem, confitenda est necessario, qualis est haec de qua loquimus, ut praedictum est; Tum quia non facit pro eo praedicta opinio communis, quia loquitur de circunstantia non mutante speciem peccati [p. 68 v, 149 pdf], conclusio vero eius, de circunstantia illam mutante.
Videtur tamen nobis haec opinio communis restringenda.
Prmo ne procedant in circunstantia, quae sic auget peccatum, ut ratione ipsius fiat reservatum saltem ex vi constitutionum synodalium, quae solent aliquando furta aliqua, & damna certae cuiusdam quantitatis Episcopo reservare vel addere, quod absolutio sive restitutio fiat certo quodam modo.
<p>
14[8] Secundo posset etiam restringi ne procedat in ea circunstantia, quae habet annexam excommunicationem, vel efficit, ut ea sit Papalis quemadmodum levis percussio clerici est episcopalis c. Pervenit, de sent. excom. ubi text. singularis :
gravis vero, est Papalis c. Si quis suadente 17. q. 4.
<p>
15 Tertio, limitatur in ea circunstantia, quam confessarius interrogat, & non potest fieri absque periculo alicuus spiritualis incommodi, ut recte asservit Sylvest.
in Summa.
verb. Confessio.
1. § 9. .
Quamvis Iohannes de Fributgo, qui fuit author Sumae confessorum id non dicit in loco citato ab eo lib. 3. tit. 33. q. 11 neque etiam ubi de haec materia tractat, lib. 3. tit. 34. q. 81.
<p>
16[9] Nono afferimus, quod circunstantia diei festi non est necessario confitenda, quoniam non facit esse lethale quod sine illa non est tale, neque alterius speciei talis, neque alio respectu nisi esset opus servile in festis prohibitum, quale non est peccatum iuxta S. Tho, in 3. sent dist. 37 ar. 5. q. 2. Hanc assertionem confirmavimus in dicto c. Consideret a nu. 17 usque ad 40 multis fundamentis respondendo totidem aliis oppositis, sequuti in eo Cardinalem Caietanum 1 sec. q. 7 & 2. sec. q. 122 ar. 4 & in quolib. 10 & in Summa verb Dies festos resolutumque Sylvestrum verb Circunstantia q. 3 & verb. Dies dominica, q. fin. & in Aurea rosa casu 63 ubi testatur doctissimos quosque ordinis Dominicani convenisse & hanc opinionem suscepisse & Iacobum Almaynu in 4 dist. 17 col. 24.
Quamvis communis opinio posset in duobus casibus observari, sicuti diximus ibidem n. 40 nempe, quando eo sine peccatum committitur, ut in eo fiat aliquod opus manuale prohibitum in illo die, & quando intentione & proposito violandi festum, lethale crimen admittirur.
<p>
17 Decimo.
Quod circunstantia diei ieiunio vel orationi consecrati, licet videatur aliquantulum augere peccatum, non est de necessitate confitenda, nisi peccatum perpetretur cum proposito violandi per illud huiusmodi diem; Quoniam non efficit mortale, quod alias non [p. 69 r, 150 pdf] esset tale, nec mutat in speciem mortalis, nec facit ut novo respectu sit tale quorum aliquod requiritur ad hoc un circunstantiae fonfessio sit necessaria, ut supra dictum est nu. 3. & probabimus in princip. dicti. c. Consideret, nu. 32 verb. Ad primum.
<p>
18.
Undecimo, quod quamvis circunstantia loci sacri omne peccatum gravius reddat secundum accidens, tamen non est necessario confitenda, nisi quando ipsum opus peccati sanctitati vel immunitati eiusdem loci directe contrariaretur :
qualis est humanis sanguinis, vel feminis effusio, vel violenta abstractio, eorum qui ad loca sacra confugiunt.
Quoniam in his, quod era mortale propter unam causa sit etiam mortale propter alteram.
ar. c. Ecclesiis, de consec. dist. 1. c. Proposuisti, de consec. eccles. c. 1. eod. tit. lib. 6. vel quod peccatum non erat, aut solum veniale ex genere, ratione talis circunstantiae sit mortale, ut est actus coniugalis inter virum & uxorem ibidem sine causa iusta exercitus, quiquidem in alijs locis peccatum non esset.
<p>
19[10] Duodecimo, quod qui in ecclesia committunt peccatum aliquod superbiae, periurij, aut gulae & c. non tenentur necessario confiteri circunstantiam loci sacri :
neque qui in eodem loco existens desiderant occidere, ferire, vel fornicari, extra illum, dum modo non percupiant id committere in eodem.
Nam qui tale desiderium conciperent, etiam si extra locum sanctum existerent, circunstantiam sacrilegij quod in eo admittunt, confiteri tenerentur, ut in principio dicti cap. Consideret num. 22 diximus.
<p>
20 [11] Tertiodecimo, quod quamvis circunstantia propriae personae aliquando peccatum augeat; Quia caeteris paribus plus peccat dignitate aliqua praeditus quam privatus c. Homo 40 dist. & praelatus, plusque subditur cap. Praecipue 11. q. 3. & sapiens plus quam ignorans, cap. Sicut dignum; de homic.
& multo plus ille, qui affctat ignorantiam, ut liberius peccet quam peccare sciens, cap. penul. 37 dist. & bonus, plusquam malus, & melior, quam minus bonus, & licet propterea utile sit, huiusmodi circunstantiam confiteri, non tamen communiter necessarium est :
quoniam illa ut plurmum neque; ex veniali facit mortale, neque ex mortali unius speciei, mortale alterius, neque ex mortali uno respectu, mortale alio, propter alium finem.
At vero, quando hoc fieret puta cum agitur contra votum, vel contra statum voto firmatum, ut cum religiosus fornicatur, circunstantia personae confitenda est, quoniam tunc aliquod ex illis tribus praedictis efficit.
Quod quidem non ita sit, quando religiosus blasphaemat, vel quodius [p. 69 v] aliud crimen, quod non est contra sua vota vel regulam, quam est professus admittit, ut post Caietanum I. sec. q, 17 ar. 1 diximus in dicto principio c. Consideret, nu. 50.
Circunstantia enim religionis communiter non facit esse mortale, quod suapte natura, non erat tale, neque etiam facit esse alterius speciei, quod ex se erat alterius, Et ita patet responsio ad id quod nuper quaesitum fuit, ad religiosus fornicans teneatur confiteri se esse religiosum, nam per praedicta est palam, eum ad id teneri.
<p>
21 [12] Decimoquarto, quod tunc demum & non alias est necessarium confiteri circumstantia quod peccaverit contra conscientiam, quando opus effectum ob nullam aliam lege, sed solum propter conscientiam erroneam tantum sit peccatum, tunc enim solum modo, unum ex tribus illis praedictis & non alias efficere manifestum est, sicut nos ubi supra nu. 58 & 65 nove declaravimus.
<p>
22 [13] Decimoquinto, quod numerus peccatorum non est circunstantia, sed additio peccati ad peccatum :
Quoniam frequentatio non est circunstantia novuum peccatum constituens.
Circa quod quatuor diximus in dicto c. Consideret, nu. 41.
Primum, non esse satis dicere, peccavi saepe in hoc genere peccati; quoniam verbum illud, saepe, ita verificatur in numero denario, imo & in binario, sicut in centenario, iuxta glo. I. c. Monasteria, de vita, & honest. cleric. late Georg.
in principio Clement.
Saepe de verb. signif. quamvis Archidiacon.
in c. Imitare 6. q. I. & in princ. d. c. Consideret, parte affirmativa defentat, quem licet Angelus verb. Conessio I. § 23. noluierit reprobare, merito tamen, eum reprobavit Cardinalis Alexandrinus in dicto c. Imitare.
<p>
23 [14] Secundum, Peccatorem teneri ad dicendum centum numerum peccatorum si eum noverit exprimere, dicendo hoc peccatum commisi toties.
Quod si certum numerum minime novit, debet secundum rationem ponere, quoties in die, vel hebdomada, aut mense, plus minusve illus peccatum admiserit, & exponere numerum verisimiliorem.
Peccaret enim mortaliter, qui prae pudore vel hypocrisi aliquid ex numero civis meminit subticeret.
Imo etiam si per culpam suam latam fiat quo minus recordetur, eo quod ea de re nihil antea secum praecogitarat, cum tamen id facere potuisset, & proinde confessio nihil valet.
<p>
24 [15] Tertium, satis esse absque; aliquo numero, suum statum sufficienter manifestare, veluti si qua publica meretrix per decennium parata & exposita ad fornicandum, tam cum clericis, religiosis, & virginitate [p. 70] praeditis, quam laicis & coniugatis aut solutis & post conversionem confiteretur, exprimeretque, se toto illo temporis spatio in statu fuisse hoc, in quam, satis esset ut post Cardinalem Caiet.
in q. 3. de confess. conclusimus in dicto c. Consideret, ponderantes illa verba, quantum perseveraverit & defleat quod perseveret peccavit.
Per quae praedictam sententiam singulariter probavimus ut ibi diximus & addidimus, eum qui annum integrum omisit dicere horas canonicas, satisfacere dicendo, anno integro omisi divinum officium.
<p>
25[16] Quartum, quod toties numerus peccatorum augetur, quoties peccatum ipsum vel voluntas peccandi, quae fuerat intercisa renovatur, secundum Io.
Andre.
in reg. Delictum, col. penul de reg. iur. lib. 6. in Mercurial.
Quod plane verum est in peccatis internis, quae solo animo consummantur, ut odium, haeresis, non autem idem est in illis, quae opere exterior consummatur.
Nam illa voluntas non dicitur iterari, donec opere exteriori perficiatur vel interrumpatur, ut evenire solet, quando quis vadit in longinquum ad homicidium perpetrandum, & in ipso itinere, quod uno die conficit, nunc de illo, nunc de aliis mediatur, hic enim non peccat in hoc amplius quam unum peccatum licet multo gravius iuxta Caiet.
in libello 17 respons. 15 responsi. quem in dicto principio .
n. 48 sequimur, ponderants textum ad hoc singularem in c. Cum pro causa, de sent. excom.
<p>
26 Ex quo primo inferimus peccatorum non iterari, aut multiplicari etiamsi durante opere exteriori multoties voluntas interior interrumpatur & renovetur, neque etiam e contrario, si manente eadem voluntate opus multiplecetur exterius anteaquam delictum finiatur, uti copiosius in dicto principio, nu. 48. comprobavimus.
Secundo quod omnes actus interiores, & exteriores qui tantum modo sunt veluti quaedam via ad unisum peccatum perpetrandum, unicum tantum efficiunt peccatum, etiamsi ili actus fuerint interrupti, quales sunt passus itineris, praeparatio equi, lanceae, aliorumque armorum una cum desideriis, variis vicibus interruptis, verbo, esu, & somno renovatis, eius qui vadit ad occidendum alium reiginta vel quadraginta milliaribus distantem.
Nam licet illi actus in genere entis considerati, singulatim sint multae & variae res, tame considerati, tanquam via & partes ipsius peccati quibus totum peccatum est, consummandum, non amplius quam unum peccatum efficiunt, sicut lapides, columnae, ligna, reliquaqua materia, unius domus, multa sunt secundum se sumpta :
caeterum omnia simul considerata tanquam partes unius domus non amplius quam univam domum conficiunt, l. Eum qui, ff. de usu cap. & l. Qui universa ff. de acquir. possess.
<p>
27[p. 70 v][17] Tertio, quid qui rem habuit cum aliqua, non tenetur confiteri colloquia, oscula & alios huiusmodi actus antecedens & immediatos ad coitum.
At vero qui bis coit, etiam si unus actus sit immediatus post alterum, tenetur dicere se bis coivisse.
Ratio diversitatis est, quia unus coitus istorum non est via neque praeambulum ordinatum ad alterum, colloquia vero, oscula, & amplexus sunt via ad copulam, quam praecedunt :
quae omnia sunt quotidiana.
Porro, non diximus (Qui sunt via, ) quoniam si acciderit interruptio, eo quod proposuit non consummare peccatum, vel quia mutavit sententiam poenitendo, vel propter alium finem, & postea velit illum consummare, tunc duo essent peccata distincta :
licet praedictus Cardinalis circa hoc nihil admoneat, quod tament est quotidianum.
Neque adiecimus sine causa (Qui tantummodo sunt via ad unicum peccatum perpetrandum) quoniam si actus illi sunt peccata secundum se, vel ordinantur ad alia peccata, tot peccata committuntur, quot sunt illi ex natura sua, vel quot sunt fines depravat ad quos diriguntur; Nam qui pergit ad homicirium perpetrandum, & in via furatur, rapit, peierat, blasphaemat vel suum esum, potum, iter & colloquia, non solum dirigit in homicidium conceptum, verum etiam in adulterium, infamiam, & sacrilegia perpetranda, tot peccata committit, quot sunt ibi actus in se mali, & quot fines mali in quos diriguntur.
Quin eiam ibidem addidimus, quod sicut huiusmodi peccatum longo tempore continuatum, est gravius quam si momentaneum fuisset, sic etiam qui upsum commiserit meo consilio plus de illo dolebit, & spacium temporis, quod in eo insumptis in confessione explicabit.
<p>
28[18] Quarto, inferimus solutionem illius quaestionis quam nos interrogavit admodum R. Pater Antonius de Zurara Provinciae pietatis religiosissimae, quem ego propter maximas virtutes, scientiam, & prudentiam, & quia in hoc Manuali Hispano excudendo strenue me iuuit, plurimum quum viveret merito dilexi, quemque eo magis mortuum dilogo, qui vitam sanctam sine sanctissimo claudens, insignius seraphicae regulae observantiae exemplum, etiam eo nomine reliquit, quod nullatenus se habitu ordinis sui ante illam exui permisit, interrogavit inquam, Quot peccata mommitteret ille, qui longo tempore illicitis amoribus irretitus, mulierem persequitur, sed non potitur ea?
decimus enim ut minimum toties illum peccare, quoties interrumpit malam illam voluntatem peccandi conceptam cessando ab impendenda opera exteriore pro illo tempore, & iterum postea illam continuat.
[p. 71] Ita quod si diem integrum vel noctem, aut partem eorumque insumpsit musicis cantilenis, quo mulierem alliceret, vel opportunitati captandae, qua ipsam alloqueretur, vel aliis officiis, quibus in illum finem pessimum eam flecteret, quandiu talis voluntas & opera exerior non interrumpitur, unum tantum peccatum erit, licet tanto gravius, quanto diuturnius.
At vero si opera illa exteriore quam tunc adhibet finita, vacat aliis negotiis, quae non sunt via, neque praeludia ad praedictum opus, & iterum redit ad eandem illam malam voluntatem solam, vel ad aliam faciendi aliud opus exterius simile vel dissimile praecedentibus, ad pravum illum finem consequendum, peccatum aliud committet, & tot suminde peccata tenebitur confiteri, quot interruptiones, aut renotationes huiusmodi intervenerint, praeter multas alias voluntates seu volitiones absolutas quas habuit absque operis consummatione, & confitendo numerum verisimilem eorum, satisfaciet pientissimo Domino, cuius misericordia, & patientia mirabilis est in ferendo hasce nostras audacissime impudentissimeque continuitas oggensas, cum posset eas vel solo nutu gravissime punire, ut re vera puniet, nisi ipsi prius nos punierimus.
<p>
29 Decimosexto, quod unico verbo pot poenitens mille peccata mortalia confiteri veluti dicendo, millies blasphemavi, millies peieravi, millies fornicatus sum, millies occidere statui, millies feci contra meum votum vel iuramentum, decies consului alicui, ut in peccato mortali perseveraret, illud aut illud toties feci ad finem fornicandi & c. quoniam huiusmodi confessioni nihil deest, ad ipsius integritatem, etiam si tot peccata paucis sed claris verbis expresserit, ut nos in principio dicti c. Consideret, nu. 110 post Caiet.
Tom. .
2 de contrituione q. 2 comprobavimus.
<p>
30 [19] Decimoseptimo, quod circunstantia scandali in duobus casibus est necessario confitenda, secundum omnes, uti nos, in c. 1. § Animadvertere, n. 5. de Poenit. dist. 5. diximus.
Quoniam in his unum ex tribus illis supradictis efficit.
Prior casus est, quando scandalum est formale, hoc est, quando aliquid dictum aut factum fuit, animo provodandi alium ad peccatum mortale, & non solum tenetur confiteri id quod praedicto animo dixit aut fecit, sed etiam tenetur explicare illam peccati speciem, ad quam provocare intendebat, per dicta supra in cap. precedenti.
Posterior casus est, cum per opus suo genere bonumque, aut indifferens, secundum speciem tamen & apparentiam malum, proebetur occasio peccandi mortifere.
Super alio vero tertio casu diversa est authorum sententia videlicet, Cum quis mortifere coram aliis peccat, absque proposito provodandi eos ad mortifere peddandum, nam Adrian [p. 71 v] in 4. de sacram confess. q. 4. col. 4. Io.
Maior in 4. dist. 38 q. 3. & Sylvest.
in summa verb scandalum, q. 3. sentiunt partem affirmativam; Beatus autem Tho.
2. sec. q. 43. ar. 3. negativam, quatenus ait, Quod licet gravius peccet, qui peccat publice, quam qui peccat occulte, non tamen ob hoc dicitur communiter peccatum scandali speciale.
Quod ipsum affirmat Caiet.
in summa verb. scandalum.
Nobis idem nunc videtur, quod ubi supra § Animadvertere, visum fuit, nempe, quod priori opinioni sit locus, quando eiusmodi peccatum, per eiusmodi personam, vel in conspectu eiusmodi hominum admittitur, quod verimiliter id videntes, peccati occasionem accipient.
Opinio vero posteriori Thomae sit locus, quando non sit per talem personam, nec coram talibus; ut ibidem latius extendimus.
<p>
31[20] Deceimoctavo, notandum est, quod qui obliviscitur confiteri circunstantiam necessario confitendam, non obligatur ad iterum confitendum peccatum, quod iam est confessus, sed satis ei, ut solam circunstantiam confiteatur, verbi gratia, Iuravit quis se non iniecturum manus violentas in clericum, non furaturum, non blasphematurum, deinde percussit clericum, furatus est, blasphemavit, post quod confessus est se illa fecisse, oblitus dicere, quod antea iuraverat, se illa non commissurum, non tenetur ad iterum confitendum illa, sed satis est, confiteri, quod semel, bis, ter, vel toties, licita iuramenta fuit transgressus, vel confiteri se fecisse aliqua opera in se mala, quae se non facturum antea iuraverat, quod in dicto c. Consideret, nu. 104 latius tradidimus.
<p>
Secundum dubium, P. Vinc.
est circa praedicta nu. 7 quod si ut nos teneamus, & ipse approbat, non est necessum confiteri, illas circunstantias quae notabiliter aggravant non mutando speciem sequeretur quod sufficeret fornicanti corde, & opere confiteri peccasse corde, non exprimendo quod opere compleverit.
Et quod qui ter solamente peccavit, & bis mente, & opere satisfaceret confitendo se quinquies decrevisse fornicari, & quod etiam sequeretur posse confitentem respondere confessario interroganti an opere, peccaverit, quod non, quia potest negare illa quae non tenetur necessario confiteri, qualia sunt venialia & etiam mortalia iam legitime confessa.
ad quae respondetur negando eiusmodi consequentias, quia conclusio nostra quam ipse quoque probat loquitur de circunstantia peccati, & non de peccato, neque de ipsius perfectione ad quae fiunt consequentiae, nam peccatum operis non est circunstantia peccati pentis, sed [p. 72 r] peccatum & perfectio peccati cordis, & a diversis non fit illatio.
l. Papinianus exuli, ff. de minor. & c. Ad audientiam de Decim & peccata operis oportet confiteri, quia tenemur confiteri omnia peccata c. Omnis, de poenit. & remiss. ut supra in praeludio 7 nu. 23 post Thom.
ibi citatum declaravimus, addentes rationem, quare sufficiat confiteri peccatum operis sine confessione peccati cordis, & non contra peccatum cordis sine peccato operis.
<p>
32
<p>
Contra praedicta errat & peccat.
<p>
I. Qui credit nullam circunstantiam peccati esse necessario confitentum.
nu. 3
<p>
II. Qui credit numerum peccatorum non augeri per eiusdem peccati iterationem.
nu. 16
<p>
III. Qui verum, vel verisimilem numerum iterationum pecati non confitetur.
nu. 16.
& sequenti
<p>
Quando vero ij censendi haeretici, consule Praeludium I. nu. 10
<p>
