¶ Tertiò dico, ꝙ dubiũ hoc,* quæ scilicet personæ prohibitæ sunt à matrimonio iure diuino, terminari nõ potest, nisi ratione naturali:  hoc est, ex morali philosophia, & propositionibus cognitis ex lumine naturali. Probatur,  Nihil cognoscitur, nisi uel reuelatione, uel ratione naturali. Si ergo de hoc aut nihil, aut certè non adeò multum est de hac re in Scriptura traditum, ex quo tradi possit argumentum,  in nouo testamento, tractata quæstio non inuenitur: in ueteri autem non satis pro præsenti tempore sufficit ad expediẽdum quæstionẽ,  quid super hac re cautum sit. Restat ergo ut referẽdũ sit in iudiciũ naturalis rationis. Et confirmatur, Quia receptissimũ est apud oẽs theologos, & necessariũ est ita tenere, ex omnibus  præceptis sola moralia integra, & firma restitis  se in noua lege. Cũ autem eadem omnino sint  moralia præcepta ex omniũ sentẽtia, quæ naturalia sunt uel iuris naturalis: eadẽ omnino quæstio est, an præceptũ Leuitici de gradibꝰ matrimonii, nũc teneat, ac si quærat̃, an illud præceptũ sit iuris naturalis. ꝙ autẽ sit de iure naturali, nisi naturali ratiõe cognosci nõ potest: quare omnino tota res humanis & naturalibꝰ rationibꝰ trãsigẽda est. Et cõfirmat̃, Quia lex euãgelica tum multis iustissimis causis, tũ uel obhãc causam lex libertatis à Christo & ab Apostolis uocatur, quòd solo iure naturali, post  Euangelium Christiani teneãtur. Quare si iure naturali matrimonium aliquod damnatum  non sit, omnino nihil est, quòd tale matrimonium illegitimum inter Christianos sit. Puto  enim nullum esse præter præcepta iuris naturalis præceptum negatiuum in Euangelio.  Cum ergo præceptum impediens matrimonium sit negatiuum, non est in noua lege, lex  autem uetus anthoritatem nullam facit. rationi ergo naturali stare debemus. Nec eo tamen  disputatio, aut examinatio erit infirmior: ipsa  enim rationalis, non est humanum inuentum,  cùm naturale lumen ab ipso Deo naturæ conditæ donatum sit. Illud enim est lumen uultus Domini, quod signatum est super nos (ut  propheta dicit) atque adeò, etiam. Paul. ad Roma. 1.{Roma. 1.}quæ naturali ratione cognoscuntur, reuelationem diuinã uocat. Deus enim, inquit,  illis reuelauit. Quare nõ multo incertior erit  diffinitio si ex naturalibus procedat, quàm si  ex sacris literis argumentaremur.¶ His pręmissis pono cõclusionem, Nõ* oẽs  gradus in Leuitico prohibiti, sunt iure naturali prohibiti. Probatur, Nam, ut à principio admonebam, ratio, & necessitas in moralibus, &  prorsus in omnibus agendis sumenda est ex     fine, sed uterque finis matrimonii saluus prorsus & incolumis constabit, etiam si nõ omnes  illæ personæ à matrimonio arceantur, & eliminentur: ergo quãtum ex iure naturali pendet,  non omnes illæ personæ sunt prohibitę ad matrimonium inter se iungendum. Probatur minor, Exemplo prohibetur in lege, ne quis ducat amitam, aut materteram: certè non uidetur  quòd officiat, aut obstet ad finẽ matrimonii,  siue ad procreationem, aut educationem prolis, siue ad maritalia officia, & obsequia. Et ut  apertius intelligatur, secludamus totũ, quod  in Leuitico proditum est, postquam ex illo loco non potest trahi argumentum contra nostram conclusionẽ: nec plus obligat illud præceptum, quàm si nunquam latum esset, & agamus sola ratione. certè non inuenietur probabilis ratio, quæ amitam à cõnubio nepotis arceat. Et confirmatur, Nunquam aliquis philosophorum, qui tamen de cõnubiis multa scripserunt, putauit illicitum matrimonium inter  huiusmodi necessitudines. non ergo uidetur  hoc esse ꝓhibitũ iure naturali: certè enim alicui uenisset in mẽtẽ ius hoc, si naturale esset. Et cõfirmat̃ ulteriùs, Huiusmodi enim matrimonia  ut ex historia agnoscere est, passim celebrãtur  inter gentes sine quacũque reprehensione: &  tamẽ, ut Apostolus ad Rom. dicit, Gẽtes, quę   legẽ naturæ nõ nouerũt, naturaliter quæ legis     sunt faciũt: hoc est, quæ legi naturę cõsentanea sunt. ergo omnino nõ uident̃ ea cõnubia  lege naturali damnata. Secũdo principaliter arguitur. Nã aliquæ  ꝑsonæ  æqualiter cõiunctæ   sicut illę, quę prohibentur in lege, eadem lege  contrahere permittuntur, & tamen standũ in  lege naturali, eadem ratio uidetur de utrisque:  ergo neque illæ, quę prohibentur in lege, omnes sunt de iure naturali. Antecedens patet,  Prohibetur in lege, ne eadem mulier nubat  duobus fratribus, & tamen nõ prohibetur neidem uir ducat duas sorores. cùm autem prorsus uideatur eadem ratio de utrisque, cùm sit  eadem prorsus affinitas, & coniunctio: ergo si  inter alteras matrimonium licitum est iure naturali, non uidetur quare inter alteros sit prohibitum. Tertiò arguitur, Ante legẽ scriptam  inueniuntur aliqua matrimonia, etiam inter  sanctos confecta, quę tamẽ in lege prohibentur, ut cognoscere licebit sacrã scripturã euoluẽti. ergo nõ omnia, quę lege prohibent̃, prohibent̃ lege naturę. Cõsequẽtia probat̃, ꝗa ea  quæ sunt naturali iure prohibita, nõ plus licebant ante legem, quàm in lege. ergo, &c.¶ Contra hanc conclusionem tamen arguitur  primò, Aliquę personę prohibitæ in Leuitico  sunt de lege naturę, & non uidetur maior ratio de aliquibus, quàm de aliis. ergo omnes  sunt prohibitæ lege naturali. Assumptum patet, de patre & matre cum filiis suis, quod esset contra leges naturæ. quod ex eo manifestũ  est, quia nũquam fuit aliqua natio tam barbara, quæ non huiusmodi connubia horreret,  imò etiam bruta, & feræ tales concubitus refugiunt, ut Aristo. lib. 1. de animalibus{Aristo.}ponit. Itẽ   de uxore patris, de qua Aposto. 1. Corin. 5.{1. Corin. 5.}Auditur inter uos fornicatio, qualis nec inter Gẽtes, ita ut uxorem patris aliquis habeat, undeuidetur quòd sit contra legem naturæ matrimonium inter priuignum & nouercam. Et cõfirmatur, Si omnia connubia licita sunt ubi finis matrimonii saluus esse possit, sequitur, nulla prorsus esse illegitima. Potest esse enim educatio, & procreatio prolis, & mutua officia &  obsequia inter quascunque perfonas, alio qui  non steriles. ergo cùm omnia sint legitima matrimonia sic, nec sufficit quòd sint conuenientia ad fines matrimonii. Secundò, illud præceptum Leuitici nõ est cæremoniale, ut manifestum est: nec etiam uidetur iudiciale, cùm iudicialia sint, quæ iustitiam componunt inter  homines, ad quod illud præceptum non uidetur spectare. ergo uidetur quòd sit præceptum  morale, & ex consequẽti de iure naturali. Tertiò arguitur sic, Illa quæ prohibentur in illo  pręcepto, erant illicita apud gentes etiam ante  legem. ergo sunt de iure naturali Consequẽtia  est nota, cùm gentes alia lege non tenerẽtur.     Antecedens probatur, Nam post illud præceptum ubi prohibentur illæ personę in eodem  capit. subditur, Nec polluamini in omnibus  his, quibus contaminatæ sunt gentes uniuersæ, quas ego eiiciam ante conspectũ uestrum,  & quibus polluta est terra, cuius ego scelera uisitabo, ut euomant habitatores suos. Ex quibus certè uidetur, quòd illa eadem quæ in loco illo prohibentur, essent illicita, & scelerata  inter Gentes, quæ certè non fuissent, nisi lege  naturali prohibita essent. Et cõfirmatur, Quia  eisdem uerbis prohibentur omnes necessitudines, quæ arcentur, & interdicuntur à matrimonio in illo capitulo. Semper enim dicitur  reuelare turpitudinem, quod uidetur quãdam  naturalem inhonestatẽ præ se ferre, & eodem  nomine appellat scelera abominationes, execrationes. ergo si aliqui gradus sunt cõtra ius  naturale, & omnes.¶ Ad hæc argumenta respõdetur. Ad primum  quidem, cõcessa maiori, nego minorem: & dico sine dubio esse prohibitum iure naturali cõnubium inter filium & matrem, & inter filiam  & patrem. Pro quo est considerandum, quòd  sicut uirtutes sunt connexæ (ut Aristo. tradit)  & omne uerum uero consonat, ita & præcepta Dei inuicem consonant, nec ulla ex parte  repugnant. alio qui Sapientia diuina non omnia suauiter disponeret, si quid uno loco præciperet, alibi prohiberet. Non enim solùm præcepta non sunt sibi contraria, sed ita se mutuò  iuuant, ut difficile admodum sit alterum sine  altero seruari. ergo cum sit unum præceptum  iuris naturalis uenerari parentes, & reuereri,  ergo, &c. Item est præceptum, ut coniuges mutuò sibi inseruiant, cùm sit ille alter ex duobus  matrimonii finibus, nullo modo matrimoniũ  constare inter parentes & liberos potest. Quo  modo enim mater filio salua reuerentia & pietate seruire poterit? quo modo ex præceptis &  nutu filii pendere? Aut quomodo filius sustinere poterit, ut matri imperet, & coniugalia  obsequia exigat? Non ergo ullo pacto conuenire potest, ut filius matrem in uxorẽ habeat.  Et confirmatur ex illo Pauli ad Ephes. 5.{Ephes. 5.}Vnus  quisque uxorem suam sicut seipsum diligat:  uxor autem timeat uirum suum. Oportet ergo  si mater nubat filio suo, ut filiũ timeat, quod  exhorret naturalis lex. & in eodem, Mulieres  uiris suis subditæ sint sicut Domino: quoniã   uir caput est mulieris, sicut Christus caput est  est ecclesię: sed ecclesia subiecta est Christo, ita  mulier uiro in omnibus. Oportet itaque matrem in omnibus subiectam esse filio cõtra legem naturę. Quòd si conten dat quis hac ratione bene obstari ne mater nubat filio, non autem impediri quin filia nubat patri: nec hoc  quidem satis commodè fieri potest. Præterea,     Nã esto, ꝙ uir caput sit mulieris, tamẽ mulier  socia est, non serua. & notũ est nõ posse inter  officia & munia coniugalia commodè seruari  pietas, & reuerẽtia liberorũ ad parentes. Vxor  certè ius habet exigẽdi debitũ à uiro, quod filiæ in patrẽ nõ satis cõuenire potest. & Pau. 1.  Cor. 7.{1. Corin. 7.}Nolite fraudare inuicẽ, nisi fortè ex cõsensu ad tẽ̃pus, ut uacetis orationi: nõ est auteẽ   cõsentaneũ ut pater ad orãdũ filiæ consensum  expectare debeat. Et in eodẽ loco. Paul. Quicũ  uxore est, solicitus est quæ sunt mundi quomodo placea tuxori, & quæ nupta est, cogitat quę   sunt mũdi, quomodo placeat uiro. Nihil autẽ   minus cõuenire uidet̃, quàm ut pater solicitus  sit quomodo placeat filiæ, aut mater quomodo filio placeat, cum ecõtrario filii soliciti esse  debẽt, quomodo placeãt parẽtibus. Et præterea, hoc omnino uidet̃ tollere principalem fineẽ   matrimonii, scilicet procreationẽ & educatio  nẽ liberorum: nã ut in plurimum ita euenit, ut  cũ filius adultus sit, mater iam sit effœta, & anus, & minimè idonea uiro, ut intelliget facilè quis si rationem ætatum humanarũ habeat.  Atque adeò ex huiusmodi connubiis, aut nulla, aut certè rara proles possit procreari. & rursus mater senescat necesse est, filio adhuc eodemq́ue uiro in iuuentutis flore constituto,  quod præterquã quòd esset continentiæ grande offendiculum, cùm tamẽ matrimonium sit     in remedium continentiæ, sed omnino impediretur magna ex parte liberorum procreatio,  non habẽte scilicet huiusmodi marito ex qua  filios susciperet: quod esset magnum reipub.  detrimentum, & generis humani iactura. Et  quanquam non ita uideatur grande inconueniens, si filia patri nuberet: tamen si ratio ætatum habeatur, æquè uidetur magna ex parte  procreationem liberorum impediri ex talibus  cõiugiis, & incontinentię adolescentium fœminarum incendiũ grande parari. Quare prorsus pro indubitato haberi debet, eiusmodi  connubia naturali lege esse modo illegitima,  & incesta. Quod etiam satis significatur ex uerbis ipsius primi parentis Gen. 2. Propter hanc  relinquet homo patrem & matrem, & adhęrebit uxori suæ, significans scilicet aliam debere  esse uxorem, & uirum, quàm patrẽ & matrem.  Et quamuis non ita certum sit, aut notum, eadem uidetur ratio de uxore patris, siue de nouerca. Cùm enim ex coniugio fiant duo in carne una, eadem pietas uidetur deberi uxori patris, & reuerentia, ac ipsi patri, quare nec illam  decet in uxorem accipere: & eadem ratione liberorum generatio impediretur, sicut ex matrimonio cum matre. Quare hoc etiam matrimonium uidetur lege naturali prohibitum.¶ Ad propositum descendendo de casu inter  regem & reginam Anglorũ, quæritur utrum     accipere relictam fratris defuncti uxorem sit  prohibitum iure naturæ. Ad hoc sit prima cõclusio principalis, Ducere* uxorem fratris defuncti non est prohibitum lege naturæ. Pro  cuius probatione præmitto, quòd aliqua se habent tripliciter ad ius naturale: quædam enim  sunt de se inhonesta semper, quę scilicet in  nullo casu licitè fieri possunt, ut periurium &  adulterium, sicut econtrario quædam semper  & per se sunt honesta, ut Deum colere, parentes uenerari, & similia. Hoc ius naturale dicitur necessarium, siue immutabile. Alia sunt de  se quidem inhonesta, & prohibita iure naturali, sed quandoque propter graues causas possunt licitè fieri. Sicut econtrario sunt aliqua  honesta quidem, & consona rationi, & principiis moralibus, seclusa etiam omni lege positiua, imò præcepta lege naturali: sed tamen non  habent bonitatẽ immutabilem, uel necessariã,  sed secundum diuersas temporis, loci, & personarum circunstantias, & conditiones uarietatem recipiunt, ut seruare fidem, reddere debitum, non habere plures uxores, & similia. Alia  sunt, quæ non sunt quidem prohibita iure naturali, sed inter minora bona computantur,  quale fortasse est matrimonium respectu cælibatus, de quibus Paul. 1. Corin. 6.{1. Corin. 6.}Omnia mihi  licent, sed non omnia expediunt. horum contraria naturali iure sunt approbata tanquam     meliora quidem, sed non ut necessaria, absolutè loquẽdo. Fortasse cælibatus (sicut diximus)  iure naturali præfertur matrimonio: nõ tamen  alterum est in præcepto, alterum prohibitum.  Rationes Pauli 1. Corin. 7. quibus præfert cælibatum matrimonio, uidentur procedere in  iure naturali. Item paupertas melior est diuitiis, neutrum tamen sub præcepto. His suppositis dico, quòd ducere relictam fratris nõ est  de primo genere prohibitorum iure naturali.  Probatur, Nulla ratione naturali, quæ quidẽ   necessaria uideatur, probari potest, illum esse  tam in honestum, ut in nullo casu liceat fieri.  ergo, &c. Confirmatur manifestè, Quia illud  aliquando (ut omnes fatentur) licuit. Hoc patet Deutero. 25.{Deuter. 25.}ubi præcipitur, ut frater accipiat uxorem fratris sui sine liberis defuncti. Si  enim esset malum ex proprio genere, uel non  posset Deus dispensare, secundum saniorem  sentẽtiam, sicut nec in periurio, uel certè non  ita passim, & sine grandi necessitate: solùm ceremoniæ, & significationis gratia dispẽsasset.  & omnino absurdum est, & parum pium dicere, quòd Deus legem condiderit contrariã legi naturali primæuæ.¶ Secundò dico, quòd inter ea quæ continentur Leuit. 18. præter primum gradum, scilicet  inter ascẽdẽtes & descendẽtes, fortasse omnia  alia sunt prohibita iure naturali. Secundo modo hoc est absolutè, & nõ urgẽte aliqua graui  causa, & rationabili. Illicitum est contrahere  in aliquo gradu prohibito in Leuitico. Probatur, Quia ex tali matrimonio semper sequitur  aliquid, quod licet non tollat finem matrimonii, tamen ex parte officii uel obstat fini, uel  est contra reuerentiam naturalem debitam cõsanguineis, ut quòd nepos sit dominus & caput amitæ aut materteræ, cui debetur idem honor qui matri: & non uidetur consentaneum  rationi naturali, ut amita seruiat nepoti, & timeat nepotem: & simile posset dici de omnibus aliis gradibus prohibitis in lege. Sed ista  commoditas, quæ contingeret ex huiusmodi  coniunctionibus, omnino non est tanta, quin  possit compensari aliquo magno bono, quod  ex tali coniunctione consequitur, aut graui  malo quod deuitetur, ut ad constituendum  pacem in republica, ad tollendas simultates  inter illustres, ad supplendum insignem aliquam solitudinem, & raritatem hominum in  orbe, aut prouincia. In hoc ergo genere reponi potest matrimonium uiri cum uxore fratris  defuncti. uidetur enim quòd ex tali coniunctione irrogatur iniuria quædam priori uiro.  Semper enim æstimatum fuit uxorem ingratam esse priori uiro, quæ secundò nupsit. Vnde etiam Dido apud Maronem.{Vergi.}Ille meos primũ, qui me sibi iunxit, amoresAbstulit, ille habeat secum, seruetq́ue sepulchro.Et paulò prius.Antè pudor quàm te uiolem, aut tua iura  resoluam.Quasi inhonestè, & turpiter acturam diceret, si priori marito alterum super induceret: turpius autem sic, per hoc quòd frater sit  huius qualiscunque iniuriæ aut ingratitudinis author, ut particeps uxorem fratris ipse accipiens. Quare uidet̃ sua natura illaudabile, &  reprehẽsibile, nõ quin ex causa aliqua cõpẽ̃sari  possit hoc quod de se parũ honestum uidetur.¶ Tertiò dico, quòd fortasse hoc ipsum matrimonium non in secundo genere, sed in tertio  reponendum est: hoc est, non inter ea, quæ natura sua mala sunt, licet ex circunstantia bona  esse possint, sed inter ea quę minus bona sunt:  hoc est, licet quidem solo iure naturali posito  uxorem fratris accipere liceat, sed non expediat, hoc est, melius est abstinere ab huiusmodi  matrimoniis, quẽadmodũ & quidã gradus ab  ecclesia interdicti sunt à matrimonio, ut inter  cõsobrinos, uel in quarto gradu cõsanguinitatis, aut affinitatis. non enim apparet ratio malitiæ in tali cõiunctione, licet ostendatur magis  expedire, ut talia matrimonia interdicantur.¶ Secunda conclusio principalis, Ducere* relictam fratris sine liberis defuncti, ut in causa regum Anglorum contigit, nun quam fuit prohibitũ iure diuino ueteris legis. Probatur, Si  fuisset prohibitum hoc, maximè fuisset in illo  pręcepto Leui. 18. & 20.{Leuiti. 18. & 20.}Non reuelabis turpitudinem uxoris fratris tui. sed hoc non probatur, quia aut intelligitur lex illa uiuente fratre,  qualiter intelligitur illud Iohan. Baptistæ, ad  Herodẽ, Nõ licet tibi habere uxorẽ fratris tui,  & hoc non obstat conclusioni: aut intelligitur de fratre defuncto cum liberis, & nec hoc  obstat: aut de fratre mortuo sine liberis, &  hoc modo probatur, quòd non possit intelligi. Nam Deuteron. 25.{Deutero. 25.}lata est lex, ut si frater sine prole decesserit, relictam fratris frater superstes accipiat. ergo lex illa Leuitica intelligi  nõ potest de fratre sine liberis defuncto. Nã audiendum non est, aut quòd in lege essent duo  contraria præcepta, aut quòd id quod est in  Deuteronomio, sit dispensatio eius legis, quæ   est in Leuitico. Nõ enim est satis intelligibile,  ut eodẽ tempore aliquid prohibeatur, & dispẽsetur in eo generaliter. nam dispensatio nihil  aliud est, quàm relaxatio legis: ac per consequẽs singulariter licebat fratri ducere uxorem  fratris sine liberis defuncti. Non ergo erat lex,  talia matrimonia interdicens: nihil enim plus  efficiunt illæ leges latæ in Leuitico & Deute.  quàm si eadem causa sanciretur primũ, nequis  uxorem fratris cum liberis defuncti duceret.     Secundum, ut uxorem fratris sine liberis defuncti superstes frater ducere teneretur, aut  certè possit. Istis enim duobus capitibus cauetur omnino totum, atque idem quo in Leuitico, aut Deuteronomio cautũ est: atque adeò  mihi nõ est dubium, nec cuiquam sanè sacras  literas tractanti & intelligenti, nunquam lege  diuina prohibitum esse, ne frater uxorem sratris sine liberis defuncti in uxorem accipiat.¶ Vltima conclusio contra bonã partẽ theologorum, Secluso* iure humano sine quacunque papæ dispensatione frater posset accipere  uxorem fratris siue cum liberis, siue sine liberis defuncti. Probatur primum, Si hoc connubium spectat ad ea quæ sunt iuris naturalis tertio modo, id est, quæ sunt quidẽ meliora, sed  contraria, nõ est prohibitum. Patet cõclusio.  Nam dato quòd melius esset nõ ducere quàm  ducere, nihilominus non esset illicitum ducere: & dato quòd esset de secundo genere iuris naturalis, nihilominus posset ducere. Probatur primum, si subesset causa rationabilis,  ut declaratum est, qua scilicet illud quod sua  natura malum est, licitũ in eo casu faceret: sed  (in quo est difficultas) dico quòd etiam si nulla subesset causa rationabilis. Probatur, quia  in primo fundamento huius quæstionis diximus nõ esse idem matrimonium aliquod esse  prohibitum, aut esse iure nullũ, aut irritum.     Vnde dato quòd esset illicitum iure naturali,  non sequitur, quòd si contrahat, non teneat.  sicut etiam quòd idem uidetur, si successiuè  accipiat duas sorores, uidetur æqualiter prohibitũ iure naturali, & tamen nõ est dubitandũ,  quin secluso iure humano matrimoniũ teneret, sicut beatus Ambrosius ad Paternũ, dicit  esse illicitum iure naturali, ut patruus accipiat  neptem in uxorem, & tamen dubitari non potest, quin secluso humano iure si contraheret,  matrimonium teneret, cùm etiam tempore ueteris legis non esset prohibitũ, cùm Abraham  habuerit Saram secundum August. & Hierony. neptem ex fratre. Et post legem scriptam  Othoniel frater Chaleb duxit Axam filiam  Chaleb. Iosue. 15. & Iudi. 1. Non ergo est dubitandum, quin etiam nunc si quis duceret, teneret matrimonium.¶ Et ad hunc sensum intelligenda sunt sanctorum dicta, dicentium, quòd aliqui gradus sunt  prohibiti iure naturali, qui tamen nunquam  in lege prohibiti inueniuntur, ut inter consobrinos. Item etiam quandocunque dicunt,  quòd sit contra legem naturæ, accipere uxorẽ   fratris, intelligendum in quam sine dubio est,  quòd est quidem illicitum iure naturæ: non  ita tamen, ꝙ si fiat, non teneat factum sicut suprà dictum est, quòd qui post uotum cõtinentiæ acciperet uxorem, peccaret quidem contra     legem naturæ: nullus tamen hactenus defendit, quin tale matrimonium teneat. Oportebit ergo rationẽ reddere, utquid, cùm ęquè,  uel certè plus sit cõtra legem naturę, uxorem  post uotum continentiæ accipere, quàm relictam fratris, utquid inquam si in primo casu  matrimonium tenet, nõ in isto etiam teneat.  Confirmatur apertè & manifestè ex c. finali.  de diuortiis. Vbi cùm esset consultus Innocentius tertius, Quid de Lenoniensibus conuersis ad fidem faciendum esset, qui priùs secundum tenorem legis Moysi uxores fratrum  sine liberis defunctorum duxerant. Respondet pontifex, concedens illis, ut in contractis  matrimoniis perseuerent. Manifestum est etiã   quòd si talia matrimonia essent irrita iure naturali, non posset pontifex illa concedere, aut  approbare, maximè cùm lex Moysi, non solùm apud Christianos, sed apud omnes mortales prorsus iam nullius sit uirtutis, & efficaciæ.  Quare si nobis iure naturali interdicerẽtur talia matrimonia, non releuaret ab hoc interdicto uel lex, uel dispensatio Moysi. Quare sine  dubio concluditur, tale matrimonium nõ esse  iure naturali prohibitum: uel si est, non ita tamen, ut si attentetur, factum dirimatur.¶ Ex quo sequitur corollarium quòd omnes  infideles contrahentes in gradibus ab ecclesia  prohibitis, si non constet esse iure naturali     prohibitum, uere contrahunt, & est ratum matrimonium. Itaque si quis inter infideles duceret relictam fratris siue cum liberis, siue sine liberis defuncti, dubitandum non est,  quin tale matrimonium esset ualidum, nec  conuersi ad fidem indigent papæ dispensatione, imò neque quacunque authoritate possent separari, scilicet cùm solo iure humano,  quo infideles non tenentur, huiusmodi matrimonia sint interdicta.HAEC HABVI PATRES GRAVISSIMI.   PRIMA CONCLVSIO.¶ Quanquam de essentia, aut necessitate matrimonii non sit uiri aut mulieris consensus:  ille tamen quacunque intentione, & uerbis,  cõditione interposita ad matrimonium nunquam sufficit, etiam conditione consensum  comitante.SECVNDA CONCLVSIO.¶ Non solùm lege diuina, & ecclesiastica, sed  ciuili etiam impedimenta poni possunt: nec tamen omnia in Leuitico cõtenta iure naturali  aut diuino matrimonium dirimunt.TERTIA CONCLVSIO.¶ Sicut ecclesia fortasse matrimonium ratum  dirimere nõ potest, ita neque religionis professio semper dirimit etiam ante matrimonii  consummationem.FINIS PRIMI TOMI.REVERENDI  PATRIS F. FRANCISCI DE  Victoria, ordinis Prædicatorum, sacræ   Theologiæ in Salmãticensi Academia quondam primarij Professoris, Relectionum Theologicarum,  *  SECVNDVS  TOMVS.           Lugduni, apud Iacobum Boyerium,  M. D. LVII.   Cum priuilegio Regis ad decennium.REVERENDI  PATRIS FRATRIS FRANCISCI A VICTORIA, ORDINIS  Prædicatorum, sacræ Theologiæ in Salmanticensi Academia quondam  Professoris primarii,  Relectio  *DE AVGMENTO CHAritatis, & diminutione.SVMMA.-    1 Charitas, an augeatur per quemlibet charitatis actum.  Et quomodo de hoc tres opiniones recitantur.-    2 Actus intensior habitu, an augeat habitum secundum  suam totam latitudinem, an solùm secundum excessum,  quem habebat supra habitum.-    3 Actus intensior, quòd non augeat habitum per totam  suam latitudinem, sed solùm secundum excessum quem  habet supra habitum, probatur.-    4 Actus quilibet meritorius, quòd augeat gratiam secundum totam suam latitudinem, & non solùm secundum excessum supra habitum.-    5 Charitas, quòd non augeatur per totam latitudinem  actus, sed solùm secundum excessum actus supra habitum.-    6 Charitas, quòd nunquam sit æqualis gratiæ, saltem  in adulto.