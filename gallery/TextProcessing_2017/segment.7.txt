RELECTIO SECVNDA  DE POTESTATE ECCLESIASTICA.SVMMA.-    1 Potestas ecclesiastica, an sit per se in tota ecclesia.-    2 Potestas ecclesiastica, siue spiritualis quomodo poßit  esse in tota ecclesia, ostenditur.-    3 Potestas spiritualis tota, quæ fuit in ueteri lege, qũo     primò, & solũ in tribu leuitica fuerit.-    4 Potestas uere, & propriè spiritualis, qualis nunc est  in ecclesia, quæ uocatur potestas ecclesiastica, quòd  nec primo, nec perse, imò nullo modo sit immediatè  in tota ecclesia uniuersali eo modo, quo potestas ciuilis est in republica.-    5 Ecclesia ex quibus constet.-    6 Potestas ecclestastica quòd immediatè sit in consilio,  & etiam ratio totius. Et multa de potestate Concilij.IN ALIA Relectione pro ann. 1531. disseruimus de potestate ecclesiastica ex parte,  hoc est, de ecclesiastica potestate, quo iure, &  quando instituta est, de distinctione ipsius à  potestate ciuili, de comparatione eius ad potestatem ciuilem: in hac relectione consequenter disputaturi sumus de subiecto huius potestatis, & reliquas grauiores quæstiones theologicas circa potestatem contingentes. Ante omnia ergo quæritur,* An potestas ecclesiastica sit per se in tota ecclesia, distinguendo ecclesiam uniuersalem à singularibus personis, eo  modo quo cõcedũt tũ philosophi, tũ Theologi. & uerum est, quòd ciuilis potestas est immediatè in totà republica. Et quidem posset  uideri, ꝙ sic est. Primò ex hoc ipso, quod exẽ̃pli gratia attulimus, nam potestas secularis est  in tota republica, & ab illa deriuatur in magistratus, & alias potestates, & ordo gratiæ non  tollit ordinem naturę, cùm utrũque sit à Deo.  Potest hoc confirmari, Quia ordinatio reipublicæ ciuilis, æque est à Deo sicut & ecclesiasticæ, nec fuit de iure naturali: si ergo hoc fuit datum reipublicæ ciuili ut ab ea dependeat tota  potestas ciuilis, ut quid hoc Deus nõ dedisset  ecclesiæ suæ dilectissimæ? Ergo eadem ratione uidetur quòd potestas ecclesiastica sit in tota uniuersali ecclesia, quæ nihil aliud est,  quàm Christianorum quædam respublica. Et  probatur, Quia utraque potestas est propter  bonum reipublicæ ergo si propter bonum, &  in bonum reipublicæ cõstituta est, uidetur ꝙ   primò debet esse in republica. Confirmatur secundò, Quia concilium dicit iu suis Decretis,  uniuersalem ecclesiam representans. Et confirmatur, Quia in concilio ritè congregato est  immediatè potestas ecclesiastica, ut in pręsentia suppono tanquã uerum, & statim probaturus sum: sed concilium non uidetur uendicare  sibi illam potestatem nisi inquãtum gerit personam & uices totius ecclesiæ uniuersalis. Secundò arguitur principaliter, Quia ecclesia eligit summum pontificem. Cardinales enim nõ   sua authoritate, sed ecclesię eligunt papam: ergo ecclesia habet summam potestatem. non  enim posset dare quod non habet. Tertiò arguitur ex illo Matt. 18.{Matt. 18.}Dic ecclesię, & si ecclesia non audierit, sit tibi tanquam ethnicus, &  publicanus. ubi data est potestas ecclesię. Quartò arguitur, Prælati sunt ministri ecclesiæ, ergo potestas est ecclesiæ. Ad solutionem huius  quæstionis oportet reuo care in hanc disputationem distinctionem illam dudum à nobis  positam in proxima relectione, quæ talis est,  Potestas ecclesiastica dupliciter accipi potest.  Vno modo largè pro quacunque authoritate,  aut potestate ordinata per se ad finem spiritualem, & ad cultum diuinum, siue habeat aliquẽ   effectum spiritualem & supernaturalẽ, siue nõ   habeat: qualis fuit potestas omnis ecclesiastica, aut claues ecclesiæ datæ à Domino, cuius  modi fuit Sacerdotium totum in lege naturæ,  & in lege scripta. Aliter capitur potestas ecclesiastica pro potestate & authoritate propriè spirituali, aperiendi scilicet & claudendi regnum  cælorum, quæ sola potestas uocatur clauis à  Domino, Mat. 16. & 18.{Matth. 16. &. 18.}quæ solæ habẽt effectũ   spiritualẽ, ut in priori relectione declaratũ est.¶ His præmissis sit prima propositio, Potestas* ecclesiastica siue spiritualis, primo modo potest esse in tota ecclesia siue republica.  Probatur hoc, Quia quælibet respublica constituta, illustrata est à Deo. Patet ad Roma. 13.{Rom. 13.}Non est potestas nisi à Deo. Secundũ corollarium, Sacerdotes Gentilium poterant leges &  decreta facere de cultu sacrorum. Patet, quia  habebãt authoritatem uel lumine fidei, uel solùm lumine naturali sine noua authoritate ordinati in finem spiritualẽ, & sunt capaces cultus diuini, imò ad hoc tenentur præcepto iuris naturalis, ut superiùs ostensum est. De hoc  enim damnãtur Gẽtiles ad Romanos 1.{Rom. 1.}Quia  cùm cognouissent Deum, non sicut Deũ glorificauerunt, sed administratio huius cultus,  uel omnium admonitionum, quæ ordinantur ad finem spiritualem, ut suprà probatũ est,  non spectare ad potestatẽ ciuilem, sed ad aliud  genus potestatis: ergo apud rempublicã residet huiusmodi potestas spiritualis. Sequitur  consequenter corollarium, quòd in lege natu  ræ respublica habuit authoritatem constituendi sacerdotes, & alios ministros diuini cultus.  Hoc patet ex conclusione. Nam si in republica erat huiusmodi potestas, poterat eam mandare, & comittere cuicũque uellet. Et Confir  matur, Nam cùm talis potestas iure naturę nõ   spectaret potiùs ad unum ex ciuibus, quàm ad  alium, nõ poterat aliter prouideri, nisi authoritate reipublicę. Signum autẽ huius est, quòd  in historia siue fidelium, siue Gẽtilium in lege naturæ non legimus sacerdotes aliter constitutos, quàm uel populi suffragiis, sicut apud  Romanos, uel regis authoritate apud quem  est reipublicæ tota potestas. Si enim Melchisedec fuerit Sem, filius primogenitus Noë (ut  Hebræi putant) & hæc fuerit prærogatiua  omnium primogenitorum: hoc non est credẽdum fuisse aliquo speciali præcepto, aut instituto Diuino, sed ipsius Noë, qui princeps  suorum fuit ordinatiõe, aut aliâs aliqua populorum aut nationum ordinatione, uel cõstitutione. Vt enim à nobis in priori relectione  disputatũ est, nulla fuit ea ætate potestas, quæ   indigeret peculiari authoritate diuina. Et si  Abel fuit sacerdos, hoc fuit ipsius Adæ primi  parentis ordinatione, quæ & durare potuitusque ad tempora Noë. Et August. 5.{August. 5.}libro ad  Orosium. & ad Hebræ. 11.{Heb. 11.}dicit quòd obtulit  sacrificium.¶ Secunda propositio, Tota* potestas spiritua  lis, quæ fuit in ueteri lege, erat primò, & solũ   in tribu Leuitica, nec licebat alicui ex alia tribu ministrare in templo. Hoc patet Deute. 10.{Deut. 10.}ubi post mortem Aarõ, qui & ipse erat de tribu Leui, functus est sacerdotio Eleazar filius  eius: & ex eo tempore iugiter separauit tribum  Leui, ut portaret arcã fœderis Domini, & staret coram eo in ministerio, ac benediceret in  nomine eius usque in præsentẽ diem: quamobrem nõ habuit Leui partem, nec possessionem cum fratribus suis, quia ipse Dominus  possessio eius est. Et idẽ habetur Iosue. 13.{Iosu. 13}Tribui autem Leui non dedi possessionem, sed sacerdotia, & uictima Domini dei israël, ipsa est  eius hæreditas. Et confirmatur ex Paulo ad  Heb. 7.{Heb. 7.}ubi dicit, quòd Leui, qui decimas accepit, decimatus est in lũbis patris eius Abrahæ.     & iterum, Si ergo consummatio per sacerdotium Leuiticum erat, quid adhuc necessarium  fuit secũdum ordinẽ Melchisedec alium surgere sacerdotem? Ex quo patet, quòd totũ sacerdotium ueteris legis erat in tribu Leuitica.  Et cõfirmatur, Quia ibidẽ Paulus dicit de duobus: manifestum est enim quòd de Iuda ortus  sit Dominus noster: in qua tribu nihil de sacerdotibus loqutus est Moyses: & eadẽ ratio est  de aliis tribubus, de quibus etiam nihil loquutus est Moyses.¶ Tertia Conclusio, Potestas* secundo modo, id est uerè et propriè spiritualis, qualis nũc  est in ecclesia, quæ uocatur potestas ecclesiastica: nec primò, nec per se, imò nullo modo est  immediatè in tota ecclesia uniuersali eo modo, quo potestas ciuilis est in republica. Probatur conclusio, Quia uel cõuenit toti ecclesiæ   iure naturali, aut humano, aut diuino. sed  nullo tali iure conuenit, ergo non est in illa.  Antecedens patet, quia (ut disputatum abundè à nobis fuit in priori relectione) potestas  ecclesiastica excedit & ius humanum, & naturale: tũ ex parte finis, quia ordinatur in finem  supernaturalem: tum ex parte effectus, quia  omnino excedit omnem humanã facultatem,  qualis est peccatorum remissio, collatio gratiæ, eucharistiæ consecratio. Relinquitur ergo  ut nec naturali, nec humano iure hæc potestas     conuenire possit ecclesiæ uniuersali. Quòd autem non conueniat iure diuino, patet: quia tota hæc potestas authorem habet solum Christum dominum nostrum redemptorem, qui  est caput omnis principatus & potestatis, ad  Colos. 2.{Colos. 2.}& ad Phi. 4.{Philip. 4.}et ad Heb. 7.{Heb. 7.}et ad Colos.  2.{Colos. 2.}Ipse dedit Apostolos, Prophetas, Euangelistas, Pastores, & Doctores ad consummationem sanctorum, in opus ministerij, in ædificationem corporis Christi. Et ad Ephes. 4.{Ephe. 4.}dicitur, Vnicuique uestrum data est gratia secundum mensuram donationis. Et Apoca. 3.{Apoc. 3.}Solus habet dominari regni. Et Apostolus ad  Hebræos. 7. 8. &. 9.{Hebr. 7. 8. 9.}ostendit quòd sacerdotium noui testamenti est aliud à sacerdotio ue  teris legis, & quòd sacerdotium ecclesiæ est secundum ordinem Melchisedec. Est enim trãslatum sacerdotium cum lege, ut Apostolus dicit. sed Christus habuit sacerdotium nõ ab ecclesia, sed à Deo, ut patet. Ioh. 15.{Iohan. 15}Non uos me  elegistis. Luc. 5.{Luc. 5.}Et Psal. 2.{Psal. 2.}Ego autẽ cõstitutus  sum rex ab eo super Sion montẽ, &c. Et Apostolus hoc locis citatis ostendit: & ad Hebr. 5.{Hebr. 5.}Sicut & Christus non semetipsum ut pontifex fieret, sed qui loquutus est ad eum, Filius  meus es tu, ego hodie genuit te. quemadmodum alio loco dicit, Tu es sacerdos in æternum secundùm ordinem Melchisedec. Et  apertè. c. 7.{Hebr. 7.}Aliter quidem sine iureiurando sacerdotes facti sunt, hîc autem cum iureiurando per eum, qui dixit ad illum, Iurauit Dominus, & nõ pœnitebit eum, tu es sacerdos, &c.  Et Psal. 44.{Psal. 44.}Thronus tuus in seculum seculi, propterea unxit te Deus Deus tuus oleo  exultationis. Iámque dubitari non debet, nec  potest, quin tota potestas ecclesiastica sit à  Christo, & quòd ipse non habuerit eam ab ecclesia: sed ipse dederit alijs ius illud, Iohan.  20.{Iohan. 20.}Sicut misit me Pater, & ego mitto uos.  Quòd autem ipse non dederit immediatè, &  primo ecclesiæ, sed certis suppositis, & personis: patet Matth. 16.{Matth. 16.}ubi promisit Petro claues,  & super eum se ædificaturum ecclesiam pollicitus: cui etiam Iohan. ultimo{Iohan. ultimo.}, dixit, Pasce  oues meas. Et omnibus Apostolis. Iohan. 20.{Iohan. 20.}Quorũ remiseritis peccata, &c. nusquam inuenitur dedisse ecclesiæ in communi. nam etiam  Apostolis in Cœna dedit potestatem consecrandi eucharistiam. Lucæ. 22.{Luc. 22.}Hoc facite in  meam commemorationem. Et ipse non totam communitatem sed, solos Apostolos duodecim dicit elegisse, Iohan. 6. Item quandocunque Christus dedit hanc potestatem, non  erat. tota ecclesia, sed soli Apostoli, etiam non  admissis 72. discipulis. Præterea si potestas ecclesiastica esset primò in ecclesia, sequitur  quòd omnes alij haberent potestatem ab ecclesia, hoc est à communitate, & republica     Christianorum, sicut omnis potestas ciuilis  est à cõmunitate. Consequens patet falsum.  Nec enim Apostoli, nec succesores eorum habuerunt potestatem ab alijs hominibus, sed  ipsi à Christo, & alij ab Apostolis, imò nullusunquam habuit ab ecclesia uniuersali. Præterea Paul. ad Gala. 1.{Gala. 1.}testatur se non ab hominibus, nec per hominẽ, sed per Iesum Christũ &  Deum patrem Apostolum constitutum. Et simile poterant dicere alij Apostoli. Præterea  in scripturis nusquam legimus sacerdotes ex  authoritate & consensu plebis constitutos,  sed à pontificibus, & prælatis, ut Paulus ordinauit Timotheum, & Titum. 1. ad Timot.  4.{1. Thim. 4.}Noli negligere gratiam, quæ in te est, quæ   data est tibi per prophetiã secundum impositionem manuum præsbyteri. Et idem repetit  2. ad Timo. 1.