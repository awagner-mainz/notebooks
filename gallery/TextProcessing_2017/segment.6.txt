sed  ipse missus est cum utraque potestate: ergo  etiam in ecclesia manet utraque potestas.  Item, Quia uidetur, ꝙ se regem fecerit, quia  de hoc accusatus fuit, nec ipse uidetur negasse.  Luc. 23.{Luc. 23.}& Iohan. 19.{Iohan. 19.}& Math. 27.{Matth. 27.}Ad hoc argumentum primùm dico, quòd non statim ualet, quia Christus habuit potestatem temporalem, uel fuit orbis dominus: ergo hanc potestatẽ reliquit in ecclesia, sicut doctores cõfitentur, ꝙ in Christo fuit potestas excellentiæ,  quam tamen nõ reliquit in ecclesia. Nec enim  est in ecclesia potestas instituendi noua sacramenta, nec destituendi iam condita, nec remittendi peccata sine sacramẽto, quæ potestas fuit in Christo, Et sic esto, quòd concedatur, quòd Christus habuerit dominium totius orbis, expediebat quidem, quòd ipse haberet, tum propter authoritatẽ personæ, tum  quia erat renouaturus orbem, & ipse non poterat abuti potestate: non autem expediebat,  ut eam potestatem relinqueret in ecclelesia,  quia possent pontifices malè uti ad perniciem  ecclesiæ: sicut etiam doctores alterius sententiæ fatentur non expedire, ut papa exerceat illam potestatẽ. Quid autem opus erat ista potestate mathematica, quam nusquã esset ecclesia in usu habitura? Secũdò, quia alio loco  prolixiùs hũc locũ de tẽporali potestate Christi tractaui, in præsentia dico, quòd* Christus non fuit rex hæreditaria successione. Patet, quia de hoc regno nihil habemus in Euangelio, & frustra fingimus: & uidetur quòd  fœmina nõ posset uenire ad regnum, & sic nec  Christus. Tertiò dico, ꝙ* nec puto eũ etiam  dono Dei habuisse dominium temporale, quale est dominium principum: sed regnum ipsius  fuit alterius rationis. Et utrũque horum probatur: quia ubicunque fit mentio de regno  Messiæ in Scriptura, semper ostenditur esse  alterius generis, & ad alium finem quàm regna temporalia. Hoc patet in Psal. 2.{Psal. 2.}Ego autẽ   cõstitutus sum Rex ab eo super Sion mõtem  sanctũ eius, prędicãs præceptũ eius. Quem locum ipse dignatus est exponere in Euangelio Iohan. 18.{Iohan. 18.}Regnum meum non est de hoc  mundo. Ego ad hoc ueni in mundum, ut testimonium perhibeam ueritati. Quod idẽ est,  ac dicere, prædicans præceptum eius in quo loco profectò in sensu literali uidetur omnino  exclusisse omnẽ opinionem de regno temporali. Cùm enim Pilatus interrogasset, Tu es rex iudeorum, Respõdit Dominus, A temetipso hoc dicis, an alii tibi dixerũt de me? Quæ   uerba id apertè ostendunt. Nam Pilatus legis ignarus, & religionis, non poterat intelligere aliud regnum, nisi temporale, quale principes seculi habent: at que adeò si hoc à se diceret, an Christus scilicet esset rex non poterat  intelligere, nisi de regno temporali, & oportuisset aliter respõdisse, quàm respondit. Si autem hoc dicebat ex criminatione Iudęorum,  qui dicebant eum se regem facere, aliter erat  respondendum. Et sic postquã Pilatus dixit,  Gens tua, & pontifices tui tradiderunt te mihi, Dominus uoluit eum admonere, ne deciperetur calumniis iudęorum, sed intelligeret,  quòd regnum, cuius Iudæos malè habebat  Christum se regem facere, nõ esse tale regnũ,  quale Pilatus potuerat intellexisse, sed esse regnum Messiæ, quod uon erat regnum de hoc  mundo, id est, non eiusdem rationis, nec ad  eum finem, ad quem alia regna ordinantur,     sed ad prædicationem ueritatis: quasi dicat,  Noli falli, regnum meum, de cuius affectatione me Iudæi accusant, non est tale regnum,  qualia uestra regna. Itaque non negat crimen obiectum, si sanè, & uerè intelligatur,  Neque Iudæi unquam eum accusauerunt de  alio regno, nisi de regno Messiæ. sic enim dicebant Luc. 23.{Luc. 23}Hunc inuenimus subuertentem gentem nostram, prohibentem tributa dari Cæsari, & dicẽtem se Christum regem esse.  Verum est autem, quòd Iudæi putabant regnum Messiæ esse regnum temporale, cuius  sentẽtiæ etiam uidẽtur esse isti, qui ei tribuunt  hæreditario iure regnum Iudæorum, quod tamen Christus aperte negauit. Regnum* ergo.  Christi in toto orbe nec fuit ex aliquo principio humano, puta iure paterno, aut electione,  aut alio simili titulo, nec ad aliquem finem tẽporalem, sed fuit titulo redemptionis, sicut  Apostolus dixit,{Philip. 3.}Factus est obediens usque ad  mortem, propter quod & Deus exaltauit illum, & donauit illi nomen, quod est super  omne nomen, ut in nomine Iesu omne genu  flectatur, cælestium, terrestriũ, & infernorũ.  Philipen. secundo. Atque etiam ad finem redemptionis, qui est finis spiritualis, ad quẽ finẽ habuit plenissimã potestatẽ, etiã in tẽ̃poralibus, & potuit mutare omnia regna mundi, &  nouos principes instituere & alios redigere     in ordinẽ, & priuatas facere, & omnia facere,  quæ ad finem redemptionis, propter quem  in orbem uenerat, opus essent: quam etiã potestatem in casu non negamus ecelesiæ. Profectò si omnes Christiani uellent principes paganos eligere, papa posset obstare, & Christia  nos principes pręficere. Facit etiam illud, Non  enim misit Deus filium suum in mundum, ut  iudicet mundum, sed ut saluetur mundus per  ipsum. Iohan. 3.{Iohan. 3.}& alibi. Quis me constituit iudicem inter uos? Luc. 12.{Luc. 12.}Et ratione probari  potest, quia non est usus ea potestate, & frustra est potentia, quæ nõ reducitur ad actum.  Sed dicunt propter dignitatem, & perfectionem. magna uerò dignitas, quã affectaret Dominus, earum rerum scilicet quas omnes Paulus tãquã stercora arbitratus est, Philipen. 3.{Philip. 3.}Certè Christus uerbo docuit contemnere,  non solùm usum, sed proprietatem rerũ temporalium, nedum exemplo sibi uendicasset.  itẽ faciũt argumentũ ex illo. Luc. 22.{Luc. 22.}Ecce duo  gladij hîc. De quo uide Caietan. in ientaculo.  * Bonifacius in extrauaganti intelligit. de gladio spirituali, & temporali. & Bernardus ad  Eugenium. Tertiò Arguitur, Zacharias pontifex deposuit à Regno regem Francorum  Christianum, & præfecit in regno Pipinũ, Caroli magni patrem, ut testatur Gelasius. 15. qō.  6. c. alius. Stephanus papa trãstulit imperium à     Gręcis ad Germanos tempore Constantini  imperatoris, & instituit primum imperatorem Carolum cognomento magnum, ut testatur Innocentius tertius in c. uenerabilẽ. de  electione. uide in c. licet, de foro cõpetẽti, & in  clementina, pastoralis. de re iudicata. Item Innocentius quartus Regi Portugalię interdixit  regni administrationẽ, ut habetur in. c. grandi. de supplenda negligentia pręlatorum. lib. 6.  Ad omnia hæc respondetur, quòd nihilo plus  probant, quàm à nobis assertum est, quòd scilicet in casu summus pontifex omnia illa potest, ubi scilicet illa sunt necessaria ad tollẽdũ   scandalum in regno, ad protectionem religionis contra paganos, & alia similia. Quartò arguitur, Ad ecclesiasticam potestatem spectat  cognoscere de omni peccato mortali, saltem  deuoluitur iudicium ad illam per uiam correctionis fraternæ. Matthę. 18.{Matth. 18.}Cũ ergo in omni  causa quantumcunque seculari altera pars facit iniuriam, ergo ecclesia poterit iudicare de  illa causa, & sic poterit cognoscere de omni  cõtrouersia, & causa seculari, quod spectat ad  potestatem ciuilem. Respondetur in multis articulis & causis, Vtrum pars faciat iniuriam,  dependet ex iure ciuili: & ideo non spectat ad  potestatem ecclesiasticã de illa causa, sed oportet ꝙ terminetur in foro suo, scilicet ciuili.  Postquã autem illic terminata est, si pars altera nollet obedire, tunc ratione peccati posset  haberi recursus ad ecclesiam, sed non priús.  Secũdò, Ille processus, quo tales causę deuoluuntur ad iudicium ecclesiæ, est solùm ad finem correctionis fraternæ, & non ad satisfactionem partis læsæ: in foro autem ciuili contrario modo, & ideò iudicium illud potestatis ecclesiasticæ nõ est temporale, sed spirituale, nec etiam illo iudicio debet aut potest papauti in fraudem, aut impedimẽtum iurisdictionis ciuilis. De duobus gladiis clarũ est, quòd  in sensu literali nihil habetur. Sed cũ Christus  ostendisset eos habituros contradictionem,  & necesse esse habere defensionem, ipsi errantes dixerunt, Ecce duo gladij hîc, &c. Vide  Turrem crematam libro. 2. c. 113. 114. 115. Secũdò potest fieri argumẽtũ, quia põtifices distribuunt prouincias infidelium, ut patet de insulis inuẽtis ab Hispanis: sed ex dictis patet solutio. Nihilominus uitandus est error Ocham.  in dialog. lib. 6. c. 8. & in fine dialogi. & Gerson, lect. 4. de uita spirituali. quòd papa non  omnia peccata potest punire sentẽtia excommunicationis, puta peccata, quæ sunt cõtra legem naturæ, sed solùm quæ sunt directè contra Euangelium, ut de sacramẽtis, & fide. Hoc  est contra Paul. 2. Corin. 5. ubi excommunicat  incestum: quod tamen peccatũ est contra naturam.VTRVM ECCLESIASTICI  sint exempti à potestate ciuili.SVMMA.-    1 Ecclesiastici, quòd iure sint exempti, & liberi à potestate ciuili, &c.-    2 Clericorum, quòd non omnis exemptio sit de iure diuino.-    3 Clericorum aliqua exemptio à potestate seculari,  quòd sit de iure diuino.-    4 Clericorum personæ, quòd nõ omnino, & quoad omnia sint exemptæ à potestate ciuili, nec iure diuino,  nec humano.-    5 Ecclesiasticæ personæ dato quòd non essent exemptæ   iure diuino, aut Cæsareo, quòd summus Põtifex potuit  cas eximere à potestate ciuili.-    6 Clericorum exemptio, maximè quoad personas, ita  quòd nec iudicari, nec puniri à seculari postate possint, quòd sit multùm conformis iuri diuino, & naturali.-    7 Clericorum exemptio, siue sit de iure diuino, siue non,  quòd tamen non poßit à principe seculari huiusmodi  libertas, uel exemptio tolli.-    8 Clericorũ libertas si esset in manifestam Reipub. perniciem, & pontifices nollent remediũ adhibere, quid  agendum.-    9 Prætores, & magistratus omnes citra Principẽ, quòd  grauiter errent, & peccent, iudicia exercentes contra  priuilegia clericorum, quãuis perniciosorum.SE QVITVR consequenter, ut econtrario quæramus, an ecclesiastici sint exẽpti  à potestate ciuili. Ad quæstionem respondeo     breuiter per propositiones.¶ Prima, Ecclesiastici* iure sunt exempti & liberi à potestate ciuili, ita ut non possint conueniri apud iudicem secularem in causis criminalibus, uel ciuilibus. 11. q. 1. & in uarijs locis,  quæ omitto, quia nota sunt, & non est opusuos illorum admonere, & oppositum est condemnatum in concilio Constantiensi inter articulos Iohannis VVicleff.¶ Secũda propositio, Non* omnis exemptio  clericorũ est de iure diuino. Probatur primò,  Hoc non habetur alicubi in iure diuino: ergo  nõ est tali iure sancita, huiusmodi exẽptio.  Antecedens probatur, Quia duo testimonia,  quæ adducunt ad hoc probandum, non satis  ostendunt hanc exemptionem. primus locus  est Matth. 17.{Matth. 17.}ubi cùm exegissent didrachma à  Christo, Dominus dixit Petro, Reges gẽtium  à quibus accipiunt tributum uel censum, à filijs suis, an ab alienis? Et ille dixit, ab alienis.  Dixit illi Iesus. Ergo liberi sunt filij. Vt autem  non scandalizemus eos, uade ad mare, & mitte hamum, & eum piscem, qui prius ascẽderit,  tolle, & aperto ore eius, inuenies staterem, illum sumens, da eis pro me & pro te. Ex quo loco arguunt, In illo loco Christus signauit aliquod hominum genus non esse obnoxium  principibus, sed esse liberum: non autem uidetur intelligi posse alius ordo hominũ præter ecclesiasticos, qualis erat Christus cũ Apostolis. ergo illi sunt liberi. Assumptum probatur, quia certè non intelligitur de militibus,  nec de nobilibus, omnes autẽ alij sunt subiecti tributo. ergo omnino oportet, quòd intelligatur de ecclesiasticis. Respondetur ad istum  locum ex S. Tho. &. Bonauent. in fine secũdi  senten. quòd Dominus loquebatur de se, &  discipulis suis, qui non erãt seruilis conditionis, nec res temporales habebant, de quibus  dominis suis obligarentur ad tributa soluenda: Et ideo non sequitur, quòd omnis Christianus, inquit, sit particeps huius libertatis,  sed illi solùm, qui Apostolicam uitam sequentes, non sunt seruilis conditionis. Fortasse ergo solùm uoluit Christus eximere eos, qui nõ   habent facultates: ecclesiastici autem habent.  Itẽ dicit S. Tho. in illum locum Matthæi, ubi  etiam dicit, quòd uidetur uelle Dominus innuere, quòd ipse nõ tenetur soluere censum,  quia sit Rex: ipse enim est Rex regum, & dominus dominantium. Est autem differẽtia inter tributum, & censum. Tributum enim soluitur ex bonis, census autem pro capite in signum subiectionis. Christus autem non erat  subiectus, quia rex, & ad hoc satis erat, quòd  esset rex regno Messiæ, etiam si non esset rex  regno seculari. Messias enim quo ad personã      saltem exemptus erat à potestate principum.  Item etiam erat de genere regum, erat enim filius Dauid, unde illud uidebatur satis ad exemptionem. Si enim pater est exemptus, etiam filius: ergo si maiores Christi fuerunt exempti,  ergo etiam Christus, etiam lege gentium. Vel  aliter, et credo quòd ueriùs. Christus enim est  rex totius orbis, & per consequens filij naturales Dei sunt exempti etiam iure gentiũ, & ideo  Christus liber: non tollebat enim libertatem  humanitas, fortè enim Christus uoluit significare se filium Dei. Secundum locum ex Scriptura solent afferre, Nolite tangere Christos  meos. Psal. 104.{Psal. 104.}ex quo uolunt habere, quòd  cùm clerici sint christi Domini, cùm sint re uera uncti, & consecrati Domino, quòd non licet eos tãgere, hoc est nec iudicare. Sed ille locus nihil iuuat causam clericorum. Nam aut illud testimonium nihil de clericis, aut solũ in  sensu allegorico, unde non trahitur argumentum. Secundò principaliter arguitur, Quia clerici sunt exempti à tributis non iure diuino,  sed priuilegio principum. Hoc expressè dicit  S. Tho. super illum locum Rom. 13.{Rom. 13.}Ideo non  tributa præstatis: & dicit hanc exemptionem  habere æquitatem quandam, non autem necessitatẽ. Et probatur, Quia in eo loco absolutè Paulus præcipit solui tributa, nulla mentione facta de clericis, aut alio genere hominum. ergo illa exemptio à tributis non est de  iure diuino. omnino enim est licentiosè & temere factum, si canon positus in Scriptura est  generalis, ponere exceptionem, quę nusquam  in Scriptura posita sit, cùm Scriptura sit aperta omnino. Certè puto clericos nõ esse exemptos à tributis iure diuino. Et confirmatur,  Quia sentiunt commodum, ergo debent sentire onus.¶ Tertia propositio, Aliqua* exemptio clericorum à potestate seculari est de iure diuino.  Hęc probatur, In causis purè ecclesiasticis clerici nõ subiiciuntur potestati ciuili de iure diuino: ergo aliqua exemptio est de iure diuino.  Antecedens patet ex dictis. Quia potestas ecclesiastica est distincta à ciuili, nec ab ea dependet, & princeps secularis non habet iudicare  de causis spiritualibus: ergo quo ad illas causas  ecclesiastici sunt omnino exempti. Et confirmatur, Tota potestas principum secularium  est à communitate & republica, ut in pręsentia supponimus. sed respublica non habet aliquam potestatem spiritualem ut infrà, ostendetur: ergo nec princeps secularis potest in rebus spiritualibus iudicium habere. Et confirma secundò, Quia Apostoli exercebant, & curabant totam administrationem ecclesię sine  respectu nec authoritate principum secularium: & ita omnes sancti fecerunt etiam post  Christianitatem principum. Ergo ecclesia habet omnimodam potestatem in rebus ecclesiasticis, nec subiiciuntur principibus. Actuum  5.{Act. 5.}Petrus interfecit Ananiam & Sapphiram.  Damnatum est oppositum contra Marsi. de  Padua. Ex his seq. corollarium, Quòd si princi  pes circa administrationem rerum ecclesiasticarum aliquid loci habẽt, ut eligere episcopũ,  aut præsentare personas ad dignitates, aut sacerdotia ecclesiastica, hoc totum habent priuilegio & indulgentia ecclesiæ, non ratione suæ   dignitatis. Corollarium constat ex dictis, Circa quod nota, quòd dominus Caietanus{Caiet.}concedit libro de potestate papæ. c. 27. quòd  etiam circa administrationem ecclesiasticam  possunt principes resistere papæ, si manifestè  dissipet ecclesiam, ut si pernitiosè prouideat  uel simoniacè det beneficia, nõ est danda possessio illis, nec obediendum in malis. uide illum. Confirmatur hoc ex c. quanquam. de cẽsib. quòd personæ ecclesiasticæ non solùm iure humano, sed diuino sunt exemptę à secularibus. & c. si Imperator. 96. dist. quòd Deus uoluit non à legibus publicis necà potestatibus  seculi, sed à Põtificibus, & Sacerdotibus ordinari, & iudicari. Et confirmatur hoc totum,  Quia Petro dictum est, Pasce oues meas. Iohã. 21.{Iohan. 21.}Si ergo princeps haberet iudicare in causis ecclesiasticis, uel hanc potestatem haberet  ex æquo cum papa: & hoc non est possibile,  quia esset confusio Reipub. nec supra Petrum,  quia Petrus habuit immediatè à Christo. Ergo non potest habere nisi sub Petro, uel à Petro, &c. Et cõfirmatur iterũ ex uerbis & facto  magni Constãtini, qui (ut refert Rufinus lib.  10. ecclesiasticæ historiæ) cùm episcopi, qui cõuenerant ad synodum Nicenam, obtulissent  ei libellos, ubi continebantur causæ & querelæ aliorum aduersus alios, conuocatis illis omnibus, dixit, Deus uos constituit sacerdotes,  & potestatem de nobis quoque iudicandi, &  ideo nos à uobis rectè iudicamur, uos autem  iudicari ab hominibus non potestis. Ecce confessionem Imperatoris: & quidem (ut uerisimile est) non ex suo sensu expressa, sed instructus à uiris spiritualibus, & sapientibus. Hoc  uidetur dixisse: ubi confitetur non posse clericos iudicari ab hominibus. Si hoc uerum est,  certè potissimùm uerum habet in causis spiritualibus: ita quòd non est dubitandum quin  principes non habeant aliquod iudicium, nec  administrationem nec de iure diuino, nec à  republica in rebus spiritualibus: & si quid iuris habent, totum est ab ecclesia.¶ Quarta propositio, Personæ* clericorum  non omnino & quo ad omnia sunt exemptæ   à potestate ciuili, nec iure diuino, nec humano. Patet, Clerici tenẽtur obedire legibus ciuilibus in his quæ spectant ad gubernationẽ   & administrationem temporalem ciuitatis, &  non impediunt administrationem ecclesiasticam, & peccant facientes contra legem. Ergo  non omnino sunt exempti. Consequentia est  nota. Nam si essent omnino exempti, nõ plus  tenerentur ad leges ciuitatis, quàm si essent alterius reipublicę. Antecedẽs autem probatur.  Quia clerici præter hoc, ꝙ sunt ministri ecclesiæ, sunt ciues ciuitatis. Ergo tenentur uiuere aliquibus legibus ciuilibus, & non legibus  ciuilibus latis à papa: quia papa non potest cõdere leges ciuiles ordinariè, ut suprà probatũ   est. ergo clerici tenentur uiuere legibus ciuilibus latis ab Imperatore, aut principe laico. Itẽ   Rex est rex nõ solùm laicorũ, sed & clericorũ:  ergo aliquo modo subiiciuntur ei. Item clerici quantùm ad temporalia non administrantur potestate ecclesiastica, ut dictum est. ergo  habent principem, cui tenentur obedire in tẽporalibus.¶ Quinta propositio, Dato* quòd personę ecclesiasticæ non essent exemptæ iure Diuino,  aut Cæsareo, summus Pontifex potuit eas eximere à potestate ciuili. Probatur, Hoc est conueniens, imò uidetur necessarium ad administrationem rerum spiritualium, quòd personę   ecclesiasticæ sint exemptæ à iudicio ciuili: &     ut suprà dictum est, respublica ecclesiastica est  perfecta, & sibi sufficiens: ergo in ea est potestas ad ferendas leges conueniẽtes administrationi ecclesiæ: ergo si exemptio clericorum est  cõueniens, potest ferre leges de tali exemptione. Quòd autem sit necessaria talis exemptio,  patet: quia si ministri ecclesiæ possent trahi ad  iudicium seculare, possent auocari à ministerio ecclesię, & non possent commodè uacare  officio suo. Nemo enim militans Deo, implicat se negotijs secularibus. 2. Thim. 2.{2. Thimot. 2.}& ita si  implicarẽtur ministri iudicijs secularibus, nõ   possent Deo militare. Itẽ papa posset propria  authoritate deligere ministros ecclesiasticos,  non obstante, quòd potestas ciuilis contradiceret: ergo eadem ratione potest subtrahere illos à iudicio seculari. Item cùm pro causis ecclesiasticis, ut dictum est, posset conueniri,  imo non posset alibi appellari, nisi in iudicio  ecclesiastico, si posset simul uocari ad iudicium seculare, esset omnino perplexus, ut non  posset satisfacere utrique iudicio. Item quiare uera nullo modo erat consentaneum, ut ecclesiastici, qui sunt pastores ipsorum etiam iudicum secularium, uexarẽtur in iudicio à subditis suis.¶ Sexta propositio, Exemptio* clericorum,  maximè quo ad personas, ita scilicet quòd nec  iudicari, nec puniri à seculari potestate possint, est multùm conformis iuri diuino, & naturali. hæc propositio primò probatur ex illo  iudicio magni Constantini, supra posito, cuius uerba sunt, Vos autem non potestis ab hominibus iudicari, propter quod dei solius inter uos expectate iudicium, & uestra iurgia  quæcunque sunt, ad diuinum reseruẽtur examen: uos enim nobis à Deo dati estis dij, conueniens non est, ut homo iudicet deos. Idem  apparet ex facto Ioseph, Gen. 47.{Gen. 47.}qui reliquit  terram sacerdotalem liberam. Item sunt distinctæ potestates & respublicæ: ergo de se oportet ut habeant proprios ministros, qui non habeant seruire alijs præpositis, nec ab illis occu  pari. Item omnino sequeretur magna absurditas, ut prætor diceret causam coram episcopo,  & episcopus coram prætore, & esset scandalũ:  qua etiã ratione Apostolus prohibet, ne apud  ethnicos habeant causas. 1. Cor. 6.{1. Cor. 6.}Audet aliquis uestrum habens negotium contra alterum iudicari apud iniquos, & non apud  sanctos? Esset apertè scandalum, si prædicato  res haberent causas coram rege pagano.¶ Septima propositio, Siue* exemptio clericorum sit de iure diuino, siue non: tamen nõ potest à principe seculari tolli talis libertas, uel  exemptio. Hæc primùm patet ex quinta, quia  postquam hoc expedit administrationi rerum  ecclesiasticarum, papa potuit eximere ministros ecclesiæ etiam sine authoritate principũ.  Secũdò probatur, Quia potestas principũ est  tota à republica. sed tota respublica Christiana iam consensit in hanc libertatem ecclesiasticorũ. Ergo principes nõ possunt illã auferre.¶ Octaua propositio, Nihilominus* si libertas clericorum esset in manifestam reip. perniciem, ita ut ecclesiastici impune baccharentur  in cædem laicorum, & pontifices nollent adhibere remedium, possent principes consulere suis ciuibus, non obstante priuilegio clericorum. Probatur, Quia (ut suprà dictum est)  respublica ciuilis est perfecta, & sibi sufficiẽs:  ergo potest se defendere, & seruare ab iniuria  cuiuscũque propria authoritate, & super hoc  leges conuenientes ferre. Et confirmatur, Nã   possunt principes seruare proprias respublicas  ab iniuria aliarum rerũpublicarũ, non solùm  per modum defensionis, sed authoritatiuè, ut  suprà ostensum est: ergo etiam ab iniurijs cleriricorum.¶ Nona propositio, Prætores* tamen, & omnes magistratus citra principẽ grauiter errant,  & peccant, iudicia exercentes contra priuilegia clericorũ, quamuis perniciosorũ, & etiam  criminosos ab ecclesiis extrahentes extra casus in iure permissos. Probatur hoc, Quia nõ   sunt subditi illorum, nec habent potestatẽ in  illos, & stantibus legibus, non licet eis agere     contra leges, & ipsi non habent potestatẽ, uel  tollẽdi legem, uel dispensandi in lege, sed solùm principes. Iohannes uicesimus secundus in extrauagantibus damnauit errores  Marsilii de Padua, & Iohannis de Landuno:  inter quos unus. est, quòd cũ Christus in Euãgelio Matth. 17. soluit tributum, hoc fecit nõ   liberalitate, & condescensione, sed necessitate  coactus. Secundus, ꝙ ad Imperatorem spectat  corrigere papã, ac instituere. Tertius, ꝙ unus  sacerdos habet maiorem authoritatẽ, quàm  alius, hoc habet ab Imperatore, & sicut dedit  potest tollere. Quartus, ꝙ nec papa, nec tota  ecclesia posset punire queũcũq; hominẽ coactiuè, nisi Imperator dedisset authoritatẽ. Caiet.{Caiet.}De potestate papæ c. 27. dicit quòd quamuis  quilibet licitè possit occidere papam inuasorẽ, se defendendo: tamen nulli licet papã propter homicidiũ punire pœna mortis: & credo  ꝙ intelligit iure diuino, aliâs nihil esset dictũ.