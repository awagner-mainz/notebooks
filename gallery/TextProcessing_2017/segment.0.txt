REVERENDI  PATRIS F. FRANCISCI DE VIctoria, ordinis Prædicatorũ, sacræ Theologiæ   in Salmanticensi Academia quondam  primarij Professoris, Relectiones  Theologicæ XII. in duos  Tomos diuisæ:  Quarum seriem uersa pagella iudicabit.   SVMMARIIS suis ubique locis adiectis, una cum  INDICE omnium copiosißimo.  TOMVS PRIMVS.           Lugduni, apud Iacobum Boyerium,  M. D. LVII.   Cum priuilegio Regis ad decennium.PRIMVS TOMVS,De- Potestate ecclesiæ, prior & posterior.-    Potestate ciuili.-    Potestate concilij.-    Indis prior.-    Indis posterior, siue de iure belli.-    Matrimonio.SECVNDVS TOMVS,De- Augmento charitatis.-    Temperantia.-    Homicidio.-    Simonia.-    Magia.-    Eo ad quod tenetur veniens ad vsum  rationis.EXTRAIT DV PRIVILEGE  DV ROY.PAR grace & priuilege du Roy est permis à Iaques Boyer libraire de Salamanca, de imprimer ou faire imprimer vne fois ou  plusieurs ce present liure intitule, Reuerẽdiss.  Patris Fratris Francisci de Victoria, ordinis  Prædicatorum, sacræ Theologiæ in Salmanticensi Academia quondam primarij Professoris Relectiões duodecim Theologicæ. Et fait  deffence de par ledit Seigneur, à tous autres  libraires, imprimeurs, & personnes quelzconques, de ne imprimer, ne faire imprimer ledit  liure, vendre, ne distribuer en ses pais, terres,  & seigneuries, si ce n'est par le consentement  dudit Boyer: sur peine de amẽde arbitraire &  confiscation des liures qu'ilz auroyẽt imprimez. Et ce iusques au tẽps & terme de dix ans,  à compter du iour & datte qu'ilz seront paracheuez de imprimer, comme plus à plain est  contenu par les lettres patentes sur ce dõnees  à Paris le dernier iour de Iuillet, l'an de grace  mil cinq cens cinquante six, & de son regne le  dixiesme.Par le Roy, maistre Francois Barthelemy, maistre des requestes ordinaire de l'hostel present:   Signe, Fizes.  Et seelées du grand seelen cire iaulne à simple queũe.ILLVSTRISSIMO, AC  REVERENDISSIMO D. D. FERDInando Valdesio, Archiepiscopo Hispalẽsi, supremóque in regnis Hispaniarũ Inquisitori Iacobus Boyerius Bibliopola S. P. D.HOMINVM genera multa eße non ignoras (Præsul illustrißime) qui in perniciem bonarum literarum quodãmodo nati  eße uidentur: sed unum illud certißimũ, qui  (ut ait Comicus) "labore alieno magnam partam gloriam, uerbis sæpe in se transmouent."   Ab ijs enim factum est, ut complura doctissimorum uirorum opera uel omnino supprimerẽtur, uel alieno sub nomine truncata, uel  imperitorum hominũ stultis cogitationibus  sepulta posteritati obtruderẽtur. Quæ pestis  cùm in omnes bonas artes irrepserit, mirum  tamen est, quo pacto tam longè late́ in præclarißima disciplinarum omnium Theologia graßetur, ut pristino candori & synceritati uix iam ullus sit relictus locus. Nam si ueterum ecclesiasticorum scriptorum libros     ad staterã reuocare uelimus, nullus profectò  erit, qui ab ea labe se liberum poßit aßerere.  Origenes, Hieronymus, Augustinus, Ambrosius, quot in locis trũcati, confusi, obscuri,  perplexi, ac deni alienis inuentis cõspurcati  leguntur? Quot præterea uolumina, otiosorũ   hominum deliramenta, uiris illis grauißimis  & religiosißimis falsò attribuũtur? In cuius  generis homines cùm optimi ac eruditißimi uiri Frãcisci de Victoria (cuius ego memoria  maximè recreor) lucubrationes incidißent,  quid non licenter in eis sibi permiserũt? alius  transcribendo miserè dilacerauit, alius corruptè recitauit, alius suppreßo uiri nomine  bonam magnam́ operis partem usurpauit:  plures deni mentis insanæ cõmenta, uiri illius religiosißimi doctrina ac singulari eruditione, non secus ac gemmam adulterinã auro  contexerunt: debitam́ authori gloriam sceleratißimi qui impune sibi uendicauerunt.  Cui ego malo cùm auxilium accerserem, nullum nec præsentius, nec dignius quàm tuum,  adhiberi poße existimaui, qui ad bonas artes     restituendas, ad Christianã religionem pro  mouendam, ad omnes deni uirtutes stabiliendas, unus præ cæteris quodammodo natus  eße uideris. Cuius rei testis est fidelis celeberrima hæc Salmanticensis Academia, quã   extructis ad fouenda literatorum hominum  studia monumentis, ac ædificijs, ista tua liberalitate & magnificentia non inferioribus,  multo clariorem, ac ornatiorem reddidisti.  At ut interim omittã præclarißimas animi tui dotes omni laude superiores, generis  splendorem, ordinis istius Archiepiscopalis  amplitudinem, cæterá in uniuersam Hispaniam beneficia, quorum memoriam uentura  secula (quando eas laudes incredibilis animi  tui mãsuetudo prædicari nõ sinit) æternis cõsecrabit encomijs: me dudũ aliquid edere cogitantẽ impulit summa tua erga omnes beneuolentia & amor, ut audacter qualecunque  meæ in te obseruantiæ testimonium darem.  Illud autem erit opus hoc duodecim Relectionum, uiri nũquam satis dignè laudati, Francisci de Victoria: quod si eo animo suscipis actueris, quo authorem ipsum, quandiu hoc cõmuni respirandi beneficio usus est, à te dilectũ   atque amatum scio: iam nihil est, quòd maleuolorum hominum calumnias reformidem.  Allatrent usque licet, & dente canino  mordeant laudis alienæ fures: nam dum labores nostros tibi gratos eße sentiam, illis esse ingratos, hoc sciant mihi gratißimum.  Quantam uerò operam dederim, ut totum opus tersum ac planè purum in lucem eruerem, ijs licebit æstimare, qui ipsum authorem aliquando dicentem audiuêrunt: &  ijs, qui paulò accuratius hanc editionem considerarint, at cum priuatis scriptis contulerint. Adiecimus præterea, ut & nihil ornamenti desyderari poßet, & lectorem labore non mediocri subleuaremus, Relectionum  singularum ἀνακεφαλάιωσιν quandam, additionésque, locorum sacræ scripturæ indices. Denique nihil à me prætermißum est,  in quo doctißimi uiri memoriæ & laudi non  studiosißimè consuluerim. Suscipe igitur  (Præsul amplißime) has industriæ nostræ primioias, tuóque patrocinio & clientela foue,  ut cætera eiusdem authoris opera in quartũ   Sententiarum, atque alios Diui Thomæ libros, ex hoc uno periculum faciãt, ac propediem in lucem alacrius prodeant. Dominus  Iesus Christus R. D. V. semper sua manu protegat. Salmanticæ, Calendis  Septembris.    1556.IACOBVS BOYERIVS  LECTORI S.COGITANTI mihi (candide lector)  quod meritò cõ queritur Tragicus ille Sophocles, ὡς οὐδὲν ἐσμὲν, πλην σκιᾶις εἰκότες,  nullis́ rebus hominum memoriam immortalitati firmius commendari, quàm literarum monumẽtis: maiori profectò laude digni semperuisi sunt duo illa philosophiæ lumina, Plato & Xenophõ,  quòd diligentißimè præclarè dicta facta́  Socratis posteritati tradiderint, quàm ipse, qui primùm ea dixerit, aut  fecerit. Illorum enim opera factum est, ut grauißimi authoris memoria (donec aliqua bonarum literarum extabunt uestigia) apud omnes sit celebris & perpetua, qui  fortè magna ex parte ne uixisse quidem cognosceretur.  Quam ego operam si religiosißimo uiro Francisco de Victoria præstarem, me rem haud mediocri laude dignam,  & sacræ Theologiæ studiosis maximè utilem facturum  putaui. Is enim uir fuit tanta eruditione, tanta religione,  tanta deni ingenij dexteritate in tractandis sacris eloquijs, ut non solùm Socratem illum umbratilis tantùm ac  fucatæ philosophiæ authorem longè superauerit: uerùmetiam synceræ ueritatis antistitẽ nullum sibi reliquerit secundum. Ille autem cùm nihil aut perpauca typis tradiderit, uidebam tanti uiri laudem & gloriam sensim (ut fit  cæteris mortalium rebus) ex hominum memoria labi, ac  studiosos tãtæ doctrinæ fructibus priuari. Nihil ergo prius  habui, quàm eius opera è tenebris eruere, quæ́ aliquando in scholis dictasset, tanquam ille Xenophon in unum  colligere, ac doctorum uirorum summa diligentia ab omni  iniuria uindicare. Opus uerò longe maius expectatione     prodijt. Duodecim enim Repetitiones summo labore, &  rei familiaris non mediocri dispendio corrasimus: eas in  duos Tomos diuisimus, præclaro́ ordine coniunximus.  Quas si à te, candide lector, probari sensero, mihi abunde  cumulatéque satisfactum putabo.IN AVTHOREM IACOBI BOFFAEI  EPIGRAMMA.Cùm noua scriptorum moles nascatur in annos:  Morte tamen Domini scripta sepulta iacent.     At tua, quæ toties uoluisti tradere morti,  Morte patris uiuunt pignora clara magis.EIVSDEM AD LIBRVM.I liber in lucem tineis blattísque sepultus:  Iam ter quinque annos delituisse sat est.     Iam pœnas patri nimium, nimium́ dedisti:  Zoilus haud, qui te mordeat, ullus erit.     Si tamen offendas, duro qui te ore salutent,  Dicito, Si pietas non mouet ulla mei,     Parcite cui blattæ, cui ignis, cui fata parentis:  Nunquid erunt uobis pectora dura magis?REVERENDI  PATRIS FRATRIS FRANcisci à Victoria, ordinis Prædicatorum, sacræ Theologiæ in Salmanticensi Academia   quondã professoris primarij Relectio prior.DE POTESTATE ECCLEsiæ, super illum locum Matthæi decimo sexto, "Tibi dabo claues Regni cælorum."SVMMA.-    1 Ecclesia, dictio Græca, quid significet, & de eius uaria  interpretatione.-    2 Ecclesia, & Synagoga, an sint idẽ, & in quo differãt.-    3 Synagoga quid & unde deducatur.-    4 Ecclesiam nostram quare Apostoli nũquam dixerint  Synagogam, sed semper Ecclesiam.-    5 Ecclesiæ quòd sint plures præter fidelium ecclesias.-    6 Hæretici an sint membra ecclesiæ, & sic de ecclesia.-    7 Hæresis, quid signet. Et unde Hæretici dicti.DE POTESTATE Ecclesiæ impræsentiarum disputaturus, de ipso Ecclesiæ   nomine, vt pauca prius præ   mittam, necesse est, vt intelligatur quid sit id, de cuius  potestate disserere constituimus. Ergo Ecclesia*, uocabulum Græcum & nomen est,     ἐκκλησία, ας. conciliũ, concio, cõgregatio, & locus ipse, quo conuenitur, vt etiam capit Lucianus in Dialogo Mercurij, & Maiæ. Vnde ἐκκλησιάζα, concionor, & ἐκκλησιαςτης, cõcionator.  Verbũ est ante salutẽ orbis, id est, ante Christi  anitatem nondum Latinitate donatum, sicut  pleraque alia Græca fuerũt, nec (quod sciam)  per ea tempora ab aliquo Latinorum vsurpatum. Sed tamen apud Christianæ eloquentiæ   & religionis patres & principes frequentissimum, vt videre est apud Tertullianum, Cyprianum, Lactantium, Hieronymum, aliósq;   item clarissimos authores. Vbi verò sacræ literæ Græcæ habent Ecclesiam, interpretes plurimùm idem verbum reliquerunt, sed nonnunquam etiã pro Ecclesia, aut congregationem,  aut concionem verterunt: vt Deut. 18. vbi nos  ita legimus, "Prophetam de gente tua, & de fratribus tuis sicut me, suscitabit tibi Dominus  Deus tuus: ipsum audies, vt petisti à Domino  Deo tuo in Horeb, quãdo concio congregata  est." Septuaginta habẽt, In die ecclesię, ἐκκλησίας.  Et* est idem vocabulũ sicut synagoga: signat  enim συναγωγὴ congregationem, contractionem. Vnde Genesis 1. congregationes aquarum vocauit maria. Septuaginta transtulerunt  συναγωγὰς, synagogas. Inter quæ tamen duo nomina nonnihil interesse videtur. Vnde Hieronymus{Hierony.}, exponens illud Prouerb. 5. Penè fui     in omni malo in medio ecclesiæ & synagogæ:  dicit, Ecclesia, & synagoga Græca nomina  sunt, & vnam & eandem rem significant, Latinè conuentum, scilicet plurimorum ad inuicem. Si autem accuratiùs distinguamus, ecclesia conuocatio, synagoga* congregatio dicitur. Vnde συνάγω, congrego, non conuoco. videtur enim dictum ἀπὸ τοῦ σὺν καὶ ἄγω, duco, traho.  Et Augustinus{August.}Psalmo 81. super illud, Deus  stetit in synagoga Deorum. id est, populorum  Israël. Ipsorum propriè, inquit, synagoga dici  solet, quamuis & ecclesia dictum sit: sed* nostram Apostoli synagogã nunquam dixerunt,  sed semper ecclesiam, siue discernendi causa, siue quòd inter cõgregationem, aut synagogã,  & conuocationem (vnde ecclesia nomen accepit) aliquid distet, quòd scilicet congregari &  pecora solent, ac ipsa propriè, quorum & greges propriè dicimus. Cõuocari est magis vtentium ratione, vt sunt homines. Idem Isidorus   lib. 8. Etymolo. c. 8. vt notetur scilicet irrationalitas Iudæorum. Quamuis autem ecclesia, si  rationem nominis aspicias, pro quacunq; hominum congregatione accipi possit: tamen in  sacris literis siue nouum, siue vetus testamentum reuoluatur, non inuenies (quãtum puto)  nisi pro concione, aut cõgregatione fideliũ, id  est, vnius religiõis aliquo modo, siue bonorũ,  siue malorum: quamuis* in illis ipsis locis satis appareat esse alias ecclesias præter fideliũ ecclesias. Dicitur enim ecclesia sanctorũ, & ecclesia Dei, & ecclesia Israël, &, Odiui ecclesiã malignãtium. Sed hoc etiam modo loquendo de  ecclesia dubitari potest, an* hęretici sint de ecclesia. Et quidem eos esse de ecclesia videtur,{An hæretici   sint membra ecclesiæ.}quia ecclesia iudicat de illis, vt patet cùm excõmunicet, & ad iudiciũ pertrahat, & tamen nihil ad ecclesiam de ijs, qui foris sunt. 1. Corint.  5.   "Quid enim mihi de ijs qui foris sunt iudicare?" Item tenentur præceptis ecclesiæ. Item baptismus est sacramentum ecclesiæ, & hæretici  sunt verè baptizati. Item, vt postea disputabitur, hæreticus potest esse nõ solùm presbyter,  sed Pontifex etiam summus. ergo caput ecclesiæ, & per cõsequens membrum ecclesiæ. Certè licet disputatio non videatur ad rẽ multùm  attinere, sed potiùs ad nomen ipsum: sed videtur & in sacris literis etiam apud vetustiores  patrum non accipi ecclesiam, nisi pro congregatione fidelium, atque adeò hæreticos non  censeri intra ecclesiam. Hæresis* sanè electionem, aut sectã, vel diuisionẽ signare videtur,  vt Isidorus dicit lib. Etym. ergo hæretici ideo  videntur dicti, quòd ab ecclesia diuisi, & secti  sunt. Item Matth. 18.{Matth. 18.}dictũ est Petro, quòd qui  ecclesiam nõ audierit, sit quasi ethnicus, & publicanus. ergo non plus hæretici annumerari  in ecclesia debent, quàm ethnici, & publicani.     Item ad Eph. 4.  Apostolus, "Vnus Deus, vna fides,{  Ephe. 4.}vnum baptisma." Videtur quòd hæc tria cõtineant vnitatẽ ecclesiæ. Item de summa trinitate & fide catholica, Vna est fidelis ecclesia,  extra quã nullus omnino saluatur. Ergo infideles nõ sunt de ista ecclesia. Cyprianus{Cypria.}ad Rogatianum, Hæc sunt initia hæreticorum, & ortus, atque conatus schismaticorum, si de ecclesia egreditur, si altare profanum foris collocatur. August.{August.}