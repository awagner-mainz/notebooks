{3. Regu.}& aliis multis: nõ est aũt rex qui non est dominus: ergo.  Tertiò conuerto argumentum factum pro  parte contraria, Dominium fundatur in imagine Dei: sed homo est imago per naturam, scilicet per potentias rationales. ergo non perditur per peccatum mortale. Minor probatur ex     Augusti. libro 9. de trini.{Augusti.}& ex doctoribus.  Quartò, Dauid uocabat Saulem dominum  suum, & regem tempore quo persequebatur.  1. Reg. 16.{1. Regu. 16.}& aliis locis. imò tempore Dauid aliquando peccauit, nec perdidit regnum. Quin  tò, Genes. 49.{Genes. 49.}Non auferetur sceptrum de Iuda, nec dux de femore eius donec ueniat, qui  mittendus est, &c. & tum multi fuerũt mali reges. ergo. Sextò, Potestas spiritualis non perditur per peccatũ mortale, ergo nec ciuilis, quia  multo minus uidetur fundari in gratia, quàm  spiritualis. Antecedens autem patet, quia presbyter malus consecrat eucharistiam, & malus  episcopus sacerdotes, ut certum est: licet Vuicleff neget, concedit tamẽ Armachanus. Item  1. Pet. 2.{1. Pet. 2.}Obedite præpositis uestris, non tantùm bonis, sed etiam dyscolis. Vltimo, Nullo  modo est uerisimile, cùm sit præceptum obedire principibus, ad Roma. 13.{Rom. 13.}& 1. P. 2.{1. Pet. 2.}& non  capere alienum, quòd uoluerit Deus quòd  esset ita incertum, quòd essent ueri principes,  & domini. Et in summa, hæc est manifesta hæ   resis: & sicut Deus solem suum oriri facit super bonos & malos, & pluit super iustum &  iniustum: ita bona temporalia dedit bonis &  malis, nec disputatur eo quòd dubitetur, sed  ut crimine ab uno, id est à tam amenti hæresi  discamus omnes hæreticos.¶ Sed restat, utrum* saltem ratione infidelitatis perdatur dominium. Et uidetur quòd sic,  quia hæretici nõ habent dominium: ergo nec  alii infideles, quia non uidentur esse melioris  cõditionis. Antecedens autem patet ex c. cùm  secundum. de hæret. libr. 6.{Lib. 6.}ubi cauetur, quòd  bona hæreticorum ipso iure sunt confiscata.  Respondeo per propositiones. Prima, Infidelitas non est impedimentum, quo minus aliquis  sit uerus dominus. Hæc cõclusio est S. Tho. secunda secundæ, q. 10. ar. 12.{S. Tho.}Et probatur etiam  primò. Quia Scriptura uocat reges aliquos infideles, ut Sennacherib, & Pharaonem, & multos alios reges. Item quia grauius peccatum est  odium Dei, quàm infidelitas. sed per odium,  &c. Item Paul. ad Roma. 13.{Rom. 13.}& Petr. 1. Pet. 2.{1. Pet. 2.}iubent præstare obedientiam principibus, quia  tunc erant omnes infideles, & seruos obedire  dominis. Item Tobias iubebat reddi agnum à  Gentilibus captum tanquam furtiuum Tob.  2.{Tob. 2.}quod non esset, si Gentiles non haberent  dominium. Item Ioseph fecit totam terram  Aegypti tributariam Pharaoni, qui erat infide  lis, Genes. 47.{Genes. 47.}Item ratione S. Tho. Quia fides  non tollit nec ius naturale, nec humanum,  sed dominia sunt uel de iure naturali, aut humano. ergo non tolluntur dominia per desectum fidei. Et tandem iste est ita manifestus  error, sicut præcedens, & est hæreticum. Ex  quo patet, quòd nec à Saracenis, nec à Iudęis,     uel aliis infidelibus licet capere res quas possi  dent, per se loquẽdo, id est quia infideles sunt:  sed est furtum, uel rapina, non minus quàm à  Christianis.¶ Sed quia peculiaris difficultas est de hæresi,  sit secunda propositio, Stando* in iure diuino, hæreticus non amittit dominium bonorum, hæc est omnium, & est nota. Cum enim  amissio bonorum sit pœna, & nulla est pœna de lege diuina pro isto statu, constat stando in iure diuino non amitti bona propter  hæresim. Item patet hæc propositio ex prima.  Nam si propter aliam infidelitatem non perditur dominium, nec propter hæresim, cùm nihil sit cautum specialiter de hæresi quantum  ad hoc in iure diuino. Sed* utrum de iure humano? Conradus quidem libr. 1. q. 7. con. 2. &  3.{Conradus.}uidetur tenere quòd hæreticus ipso facto  perdit dominium bonorum suorum: ita quòd  in foro conscientiæ cadit à dominio. Ex quo  infert, quòd nec potest alienare, & alienatio  non tenet, si fiat. Probatur ex illo c. cùm secundum leges. ubi propterea præmittit, quòd propter aliqua crimina secundum leges, eo ipso  suarum rerum dominium authores delictorũ  perdunt. & papa determinat, quòd idem sit  pro crimine hæresis. & idem uidetur tenere  Iohan. Andr. in d. c. cùm secundum. & uidetur  haberi ex l. 4. C. de hæret.{Iohan. And l. 4. C. de hæreti.}ubi interdicitur hæreticis uenditio, & donatio, & omnis contractus bonorum suorum.¶ Item leges obligant in foro conscientiæ, prima secundæ q. 96. articu. 4. sed pro declaratione sit tertia propositio, Hæreticus* à die commissi criminis incurit confiscationem bonorum. Ita tenent communiter doctores & est  determinatio Directo. libr. 3. titulo 9.{Directo.}& summa Baptistiana in uerbo absol. §. 17.{Baptista}& uidetur  diffinitum in illo. c. cùm secundum leges & in  d. l. 4. C. de hæret.¶ Quarta propositio,* Nihilominus quamuis constet de crimine, ante tamen condemnationem non licet fisco occupare bona hæreticorum. Hæc est etiam omnium, & est determinatio dicti c. cum secundum. Imò esset contra  ius diuinum, & naturale, ut pœna daretur executioni antequam quis condemnetur. Sequitur ex tertia conclusione, quòd* condemnatione facta etiam post mortem, retroagitur  confiscatio ad tempus commissi criminis ad  quamcunque peruenerit potestatem. Hoc corollariũ est etiam omniũ, & particulariter Panormi. in c. fi. de hęreticis. Secundò sequitur,  quòd* uenditiones, donationes, & omnis alia  alienatio bonorum à die commissi criminis  sunt inualidæ. itaque facta condemnatione,  omnes rescinduntur à fisco, etiam pretio non  restituto emptoribus. Etiam hæc est omnium     & Panormita. ubi. s̄. & patet ex d. l. 4. C. de hæreticis.¶ Quinta propositio, Nihilominus* hæreticus est dominus in foro conscientiæ antequã   condemnetur. Hæc propositio uidetur contra  Conrad. & Direct. & Iohan. Andr. sed tamen  est propositio Syluest. in uerbo, hæres. §. 8.{Syluest.}Et  tenet illam, & disputat ad longum Adrian.  quot. 6. q. 2. & idem uidetur Caieta. in summa  in uerbo pœna. Et probatur primò, Quia hoc  ipsum scilicet, priuari in foro conscientiæ est  pœna. ergo nullo modo debet infligi ante cõdemnationem: nec satis scio an ius humanum  hoc posset facere. Item probatur manifestè,  Quia ut patet in illo c. cùm secundum leges.  eodem modo sunt confiscata bona ipso facto  propter incestas nuptias. Item si mulier ingenua rapta nubat raptori: imò si quis de mercibus importatis nõ soluat uectigalia consueta,  ipso facto bona cõfiscantur. Item qui illicitas  merces exportat, ut arma, ferrum, ad Saracenos: ut patent omnia ista in. d. c. cùm secũdum{c. cum secuidum.}leges & c. de incestis nuptiis. l. cum ancillis. &  C. de raptu uirgi. l. una.{c. de rapto}& de Iudęis. c. ita quorundam. & ff. de uectig. l. fin. Imò papa in d. c.  cum secundum. expressè dicit, quòd sicut est  confiscatio in illis casibus, ita uult quòd fiat  propter hæresim. Sed nullus negat, quin incestuosus, & raptor, & deferens arma Saracenis,     & non soluens uectigalia, quin maneat uerus  dominus bonorum suorum in foro conscientiæ: quare ergo non conuenienter dicunt de  hæretico? & ipse Conradus etiam eodem modo dicit de illis casibus, & de hæretico. & grauius esset cogere hominem iam emendatum  ab hęresi, restituere bona fisco. Sequitur corollarium, quòd* hæreticus potest licitè uiuere  ex bonis suis. Secundò sequitur item, quòd  *titulo gratioso potest transferre bona sua, puta donãdo. Sequitur tertiò, ꝙ* titulo oneroso  puta uendendo, aut dando in dotem, si crimẽ   posset uenire in iudicium, nõ licet transferre.  Patet, quia decipit emptorem, & ponit eum  in periculo perdẽdi & rem & pretium, si uẽditor condemnetur. Vltimò sequitur, quòd* sire uera non esset periculum confiscationis,  posset etiam licitè titulo oneroso alienare, ut  qui esset hæreticus in Germania, catholicus  posset licitè emere ab illo. Graue esset, ꝙ non  posset licitè in aliqua ciuitate Lutheranorum  si quis est catholicus, emere agrum ab hæretico, nec uendere illi: quod tamen necessario esset dicendum, si omnino hæreticus non est dominus in foro conscientiæ.¶ Ex omnibus his sequitur conclusio, Quòd  *barbari nec propter peccata alia mortalia,  nec propter peccatũ infidelitatis nõ impediuntur quin sint ueri domini, tam publicè quàm     nec hoc titulo possunt à Christianis occupari  bona & terræ illorum, ut latè & eleganter deducit Caiet. secunda secũdæ. q. 66. ar. 8.{Caieta.}Restat  an ideo non essent domini, quia sunt insensati, uel amentes. Et circa hoc dubium est, an  *ad hoc ut aliquis sit capax dominii, requiratur usus rationis. & Cõradus quidẽ libro, 1. q.  6.{Conradus.}ponit conclusionem, quòd dominium conuenit creaturæ irrationabili tã sensibili quàm  insensibili. Probatur, Quia dominium nihil  aliud est quàm ius utendi re in usum suum:  Sed bruta habent ius super herbas, & plantas.  Genes. 1.{Genes. 1.}Ecce dedi uobis omnem herbam afferentem semen super terrã, & uniuersa ligna,  quæ habent in semetipsis sementem generis  sui, ut sint uobis in escam, & cunctis animãtibus terræ. Item astra habent ius illuminandi,  Gene. 1.{Genes. 1.}Posuit ea in firmamento cæli, ut lucerent, ac præessent diei, ac nocti. Et leo habet  dominium super omnia animalia gressibilia,  unde & rex animantium uocatur. Et aquila  est domina inter uolucres. unde Psal. 103.{Psall. 103.}Herodii domus dux est eorum. Eiusdem sententiæ   est Syluest. in uerbo dominium, in principio,{Syluest.}ubi dicit, quòd elementa dominantur inuicẽ.¶ Sed respondeo per propositiones. Prima,  Creaturæ irrationales non possunt habere  dominium. Patet, quia dominium est ius, ut  fatetur etiam Conrad. sed creaturæ irrationales nõ possunt habere ius: ergo nec dominiũ.  probatur minor, quia nõ possũt pati iniuriã,  ergo nõ habent ius. Probatur assumptũ, Quia  qui prohiberet lupum, aut leonem à pręda, uel  bouem à pastu, nõ faceret ei iniuriam, nec qui  claudit fenestram ne sol illuminet, facit iniuriam soli. Et confirmatur, Quia si bruta habẽt  dominium, ergo qui tolleret herbam à ceruo,  faceret furtũ, quia caperet alienum inuito domino. Item, Feræ non habent dominium sui,  ergo multominus aliarum rerum. Assumptũ  probatur, Quia licet eas impune interficere  etiã animi gratia: unde etiã Philo. 1. politi. ꝙ ue  natio ferarũ est iusta & naturalis. Item, ipsæ,  feræ & omnia irrationalia, sunt hominis per  proprietarẽ, multo magis quàm serui. ergo si  serui nõ possunt habere aliquid suũ, multominus irrationalia. Et confirmatur propositio  authoritate S. Tho. prima secũdæ, q. 1. ar. 1. & 2.  & q. 6. ar. &. 1. contra Gent. c. 110. sola creatura  rationalis habet dominiũ sui actus, quia ut ipse  etiã dicit prima primæ, q. 82. ad. 3. per hoc aliquis est dominus suorũ actuũ, quia potest hoc  uel illud eligere. Vnde etiam, ut ibidem dicit,  appetitus circa ultimum finem nõ sumus domini. si ergo bruta nõ habent dominium su orum actuum, ergo nec aliarum rerum. Et licet  disputatio uideatur de nomine, certè hoc est ualde impropriè loqui, & præter communem     modum loquẽdi tribuere dominium irrationalibus. Non enim dicimus aliquem esse dominum, nisi eius, quod situm est in sua facultate. Ita enim loquimur, Non est in mea facultate, non est in mea potestate, quando non sum  dominus. Bruta autem cùm non moueant se,  sed potiùs moueãtur, ut S. Tho. ait prima secundæ, ubi suprà: eadem ratione nec habẽt dominium. Nec ualet quod Syluest. dicit, quòd  dominium aliquando nõ dicit ius, sed solam  potentiam. & hoc modo ignis habet dominium in aquam: si enim hoc satis est ad dominium, ergo latro habet dominium ad interficiendum hominem, quia habet potentiam ad  hoc, & fur habet potentiam ad capiendum pecuniam. Quòd autem dicit astra dominari, &  leonem esse regem, certũ est dictum metaphoricè, & per translationem.¶ Sed* potest uideri dubium de puero ante  usum rationis an possit esse dominus. Quia  uidetur nihil differre ab irrationalibus: &  Apostolus ad Galat. 4.{Gala. 4.}Quanto tempore hæres paruulus est, nihil differt à seruo. Sed seruus nõ est dominus, ergo, &c. Sed sit secunda  Propositio, Pueri ante usum rationis possunt  esse domini. Hoc patet, Quia possunt pati iniuriam, ergo habent ius rerum. ergo & dominium, quod nihil aliud est, quàm ius. Item bona pupillorum non sunt in bonis tutorum: &     habent dominos, ergo pupillos. Itẽ, pueri sunt  hæredes. Sed hæres est ꝗ succedit in ius defuncti, & qui est dominus hæreditatis. l. cum hæres. ff. de diuer. & tempora. pręscrip. & inst. de  hæred. qualita. & differentia. §. fin. Item diximus, ꝙ fundamentũ dominii est imago Dei,  quæ adhuc est in pueris. & Apostolus eodẽ loco Gala. 4. Quanto tẽpore hæres paruulus est,  nihil differt à seruo, cùm sit dominus omniũ.  Nec est idem de creatura irrationali, quia puer  non est propter alium, sed propter se, sicut est  brutum.¶ Sed* de amentibus quid? Dico de perpetuò  amentibus quòd nec habẽt, nec est spes habituros usum rationis: sít que tertia propositio.¶ Videtur adhuc quòd possint esse domini,  quia possunt pati iniuriam: ergo habent ius.  sed hoc remitto ad iuriscõsultos, utrum possint habere dominium ciuile, & quic quid sit  de hoc, sit ad propositũ. Quarta propositio,  Nec* ex hac parte impediuntur barbari ne sintueri domini. Probatur, Quia secundũ rei ueritatem non sunt amentes, sed habent pro suo  modo usum rationis. Patet, Quia habent ordinem aliquem in suis rebus, postquam habent  ciuitates, quæ ordine constant, & habent matrimonia distincta, magistratus, dominos, leges, opificia, commutationes, quæ omnia requirunt usum rationis: item religionis speciẽ:     item nõ errant in rebus, quæ aliis sunt euidentes, quod est indicium usus rationis. Itẽ Deus  & natura non deficiunt in necessariis pro magna parte speciei: præcipuum autem in homine est ratio, & frustra est potentia, quæ non  reducitur ad actũ. Item fuissent sine culpa suatot millibus annorũ extra statum salutis, cùm  essent nati in peccato, & non haberẽt baptismum, nec usum rationis ad quærẽdum necessaria ad salutem, unde quòd uideantur tam insensati & hebetes, puto maxima ex parte uenire ex mala & barbara educatione, cùm etiã   apud nos uideamus multos rusticorum parum  differentes à brutis animantibus. Restat ergo  ex omnibus dictis, quòd sine dubio barbari  erãt & publicè & priuatim ita ueri domini,  sicut Christiani: nechoc titulo potuerunt spoliari aut principes, aut priuati rebus suis, ꝙ nõ   essent ueri domini. Et graue esset negare illis,  qui nihil iniuriæ unquam fecerunt, quod cõcedimus Saracenis, & Iudæis perpetuis hostibus religionis Christianæ: quos nõ negamus  habere uera dominia rerũ suarum, si aliâs non  occupauerunt terras Christianorum.¶ Superest respondere ad argumenta in contrarium, ubi arguebatur, quòd isti uidentur  serui à natura, quia parum ualent ratione ad  regendum etiam seipsos. Ad hoc respondeo,  quòd certe Aristoteles non intellexit, quòd     tales, qui parum ualent ingenio, sint natura  alieni iuris, & non habeant dominium, &  sui & aliarum rerum: hæc enim est seruitus  ciuilis & legitima, qua nullus est seruus à natura. nec uult Philosophus quòd si qui sunt  natura parum mente ualidi, quòd liceat occupare patrimonia illorum, & illos redigere in  seruitutem, & uenales facere: sed uult docere,  quòd à natura est in illis necessitas, quia indigent ab aliis regi & gubernari: & bonum est  illis subdi aliis, sicut filii indigent subiici parẽtibus ante adultam ætatem, & uxor uiro. Et  quòd hæc sit intensio philosophi, patet: quia  eodem modo dicit, quòd natura sunt aliqui  domini, scilicet qui ualent intellectu. Certum  est autem, quòd non intelligit, quòd tales possent sibi arripere imperiũ in alios illo titulo,  ꝙ sint sapientiores, sed quia natura habent facultatem ut possint imperare & regere. Et sic,  dato quòd isti barbari sint ita inepti & hebetes, ut dicitur: non ideo negandum est habere uerum dominium, nec sunt in numero seruorum ciuilium habendi. Verum est, quòd ex  hac ratione & titulo posset oriri aliquod ius  ad subiiciendum eos, ut infrà dicemus.¶ Restat cõclusio certa, Quòd* antequã Hispani ad illos uenissent, illi erant ueri domini,  & publicè & priuatim. Supposito ergo quòd  sunt uel erant ueri domini, superest uidere     quo titulo potuerint Hispani uenire in posses  sionẽ illius regionis: & primò referam titulos  qui possint prætendi, sed non idonei nec legi  timi. Secundò ponam alios titulos legitimos,  quibus potuerint barbari uenire in ditionem  Hispanorum. Sunt autem septem tituli, qui  possunt prætendi, sed non idonei, semptẽ autem alii uel octo iusti & legitimi.¶ Primus ergo titulus posset esse, quòd Imperator est dominus mundi: & sic dato, quòd  tẽpore præterito fuisset aliquid uitii, iam esset  purgatum in Cæsare imperatore Christianissimo. Nam dato ꝙ ita sit, quòd sint ueri domini, possent habere superiores dominos, sicut  inferiores principes habẽt regem, & aliqui reges habẽt imperatorem, unde in eandem rem  possunt plures habere dominium: unde illa  distinctio iuristarum, Dominium, altum, bassum, directum, utile, merum, mixtum. Dubitatur ergo utrum isti haberent dominum superiorem. Et quia non potest esse dubium nisi  de Imperatore, aut de papa, de istis dicemus.  Et primò de Imperatore. Et uidetur quòd Imperator sit totius orbis dominus, & per consequens etiam barbarorum. Primùm ex communi appellatione, quam tribuunt Imperatori, Diuo Maximiliano, aut Carolo semper Augusto, orbis domino. Item, Exiit edictum à  Cæsare augusto, ut describeretur uniuersus     orbis, Luc. 2. Sed non debent esse peioris con-