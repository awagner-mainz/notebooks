claues uerò in foro interiori, Iohan. 20.{Iohan. 20.}Primatum autem, & plenitudinem potestatis uidetur Petrus accepisse Iohã.  21.{Iohan. 21.}Pasce oues meas. & quod Armachanus ait,  si non simul acceperunt totam potestatem, fore, ut non esset unum sacramentum ordinis,  non necesse est. Quãquam enim Christus potestatem clauium non simul totam nec uno loco dedit: non ideò tamen consequitur, ut etiã   pontifices possint eam authoritatem diuidere, sed totam simul tribuunt, & uno ordinis sacramento: nec fortasse possent diuisim tradere. Vel fortè satius esset dicere, quicquid ante  resurrectionem à Christo de hac potestate dictum, aut factum fuerit, totum intelligi debere in futurum, id est post resurrectionem. Sicut enim Matth. 16.{Matt. 16.}fuit tantum promissio clauium, ubi omnia in futurum sequãtur, Super  hanc petram ędificabo ecclesiam meam, & tibi dabo claues regni cęlorum. ita uidetur institutio in futurum facta Matt. 18.{Matt. 18.}& sic Apostolos nullas habuisse claues ante illa uerba, Accipite spiritum sanctum, quorũ remiseritis peccata, &c. Certè puto ante resurrectionem nõ   potuisse Apostolos exercuisse iurisdictionem  etiam in foro interiori, & dubito an potuissent consecrare corpus Christi: quanquam de  hoc probabilius uidetur quòd potuerint: sed  oppositũ non est improbabile, sed nihil certi  de hoc haberi potest, nisi quòd habuerunt à  Christo claues, & potestatem omnem spiritualem.VTRVM POTESTAS SPIRItualis sit supra potestatem ciuilem.SVMMA.-    1 Potestas spiritualis, quòd sit præstantior, & eminentior potestate temporali, ostenditur.-    2 Papa, an sit orbis dominus.-    3 Potestas temporalis quòd non dependeat à summo  pontifice, sicut aliæ potestates spirituales inferiores, &c.-    4 Potestas ciuilis, quòd non sit subiecta potestati temporali papæ tanquam domino temporali.-    5 Papa, quòd non habeat iudicare, saltem uia ordinaria, de causis principum, aut regnorum titulis, nec potest ad eum appellari in causis ciuilibus.-    6 Papa, quòd non habeat potestatem deponendi principem secularem, etiam ex iusta causa ratione authoritatis temporalis.-    7 Papa, quòd non habeat confirmare, nec poßit infirmare leges ciuiles.-    8 Potestas merè temporalis, quòd nulla sit in papa, uidelicet quæ ad finem ordinetur temporalem.-    9 Potestas temporalis, quòd non dependeat à spirituali omnino eo modo, quo ars, siue facultas inferior dependet à superiori.-    10 Potestas ciuilis, quòd aliquo modo subiecta sit, non potestati temporali summi pontificis, sed potestati spirituali.-    11 Ecclesiæ quòd insit aliqua potestas, & authoritas  tempor alis in toto orbe.-    12 Papa, quòd in ordine ad finem spiritualem habeat  amplißimam potestatem temporalem supra omnes  principes, & reges, & imperatorem.-    13 Potestas temporalis in summo pontifice, qualiter intelligatur.-    14 Papa, an, & quando esset audiendus rege contradicente, & quando non, in his, quæ ad aliquam legem  ciuilem, aut administrationem temporalẽ attinent.-    15 Christus, an totius orbis fuerit dominus.-    16 Christus, quòd non fuerit rex hæreditaria succeßione.-    17 Christus, quòd dono dei non habuerit dominium temporale, quale est dominium principum.-    18 Christi regnum in toto orbe, quo titulo fuerit.DISSERVIMVS, quanquam non  pro rei dignitate, sed tamen pro temporis & ingenij nostri angustia, de potestate spirituali in genere, & de fine ipsius, & origine siue authore: uisus sum mihi nõ abs re facturũ,  si priusquam descendamus ad disputandum de  subiecto ipsius potestatis, aliquid tractauero  de comparatione potestatis ciuilis & spiritualis inter se. Et duas potissimùm quæstiones cõ   stitui disputare. Altera, An potestas ciuilis sit  subiecta spirituali potestati. Altera, An econtrario ecclesiastici sint subiecti potestati ciuili. nam utraque quæstio in utranque partem  assertores & defensores non paucos, nec postremi nominis habet. Est ergo quæstio, An  potestas spiritualis sit superior ad potestatem  temporalem, aut ciuilem. Et quia, ut in præsentia supponimus, & infrà probaturi sumus, papa est princeps summus in tota potestate ecclesiastica: quęritur, utrũ papa sit superior ad oẽs   principes & potestates tẽ̃porales. Nec reuoco  in disputationem, utrum ex duabus potestatibus sit perfectior. Est enim in confesso, spiritualem* esse præstantiorem, & eminẽtiorem,  & supremę dignitatis. Facultates enim sicut &  artes & potentiæ  æstimandæ sunt ex fine, sicut & omnia alia, quæ ad finem sunt. Finis autem potestatis spiritualis longè excellit finem  temporalem potestatis, quãtum scilicet perfecta beatitudo, & ultima felicitas excellit humanam, aut terrenam felicitatem. Et ut ait Innocentius in c. solitæ. de maio, & obedienti.  Spiritualia tanto temporalibus sunt digniora,  quanto anima præfertur corpori. Et Hebr. 7.{Heb. 7.}Apostolus probat dignitatem sacerdotij euangelici ex eo, quòd Melchisedec, qui erat Dei  sacerdos, benedixit Abraham. Gene. 14.{Gen. 14.}Sine  cõtrouersia aũt maior est qui benedicit, quàm  qui benedicitur. Abraham autem erat princeps temporalis, aut personam gerebat tempo  ralis potestatis. Omnino igitur maior & augustior est potestas spiritualis temporali, atque  adeò maiori cultu & obseruantia prosequenda. Ergo omissa hac comparatione ad aliam  trãseamus, Vtrum scilicet papa sit superior potestate ciuili iurisdictione & authoritate. Et  quidem sunt qui tanto studio, & fauore pontificum feruntur, ut putent Reges & alios principes temporales non esse nisi uicarios, aut legatos Romani põtificis, & ut ministros pote  statis papalis, & quòd omnis potestas temporalis deriuetur à Romano pontifice. Alij econtrario ita eximunt principes à potestate ecclesiastica, ut nihil penè integrum relinquant ecclesiasticæ potestati, sed omnes causas etiam  spirituales uelint deferri ad iudicium ciuile, &  illic terminari. Nos inter utrosque utrã que potestatem temperantes, aliquot propositionibus quæstioni propositæ respondebimus.¶ Prima propositio, Papa* non est orbis dominus. Probatur Matt. 20.{Matt. 20.}& Luc. 22.{Luc. 22.}Scitis quia  principes gentium dominãtur eorum, & qui  maiores sunt potestatem exercent inter eos,  non ita erit inter uos. & statim, Filius hominis nõ uenit ministrari, sed ministrare, & animam suam dare redemptionem pro multis. In  quo loco uidetur Dominus uetuisse, ne etiam  priuati uellent dominari, tantum abest, ut eis  principatum tradiderit. Quem locum Bernardus{Bernardus}inducit de considera. ad Eugenium libro  2. dicens, Nam quid tibi aliud dimisit S. Apostolus? Quod autẽ, inquit, habeo, hoc tibi do.  Quid illud? unum scio, non est aurum, nec argentum. Esto ut alia quacunque ratione hoc tibi uendices, sed nõ apostolico iure: nec enim  ille tibi dare quod nõ habuit, potuit: quod habuit dedit, solicitudinem (ut dixit) super ecclesias. nunquid dominationem mundi? Ipsum  audi. Nec dominãtes, inquit, in clero, sed forma facti gregis. & ne forte putes sola humilita  te dictum, non etiam in ueritate, uox Domini in euangelio est, Principes gentium dominantur, &c. Planè Apostolis interdicitur dominatus. Quomodo tu & tibi usurpare audes  aut dominãs apostolatum, aut Apostolis dominatum. planè ab alterutro prohiberis: siutrunque simul habere uoles, perdes utrunque, alio qui non te exceptum illorum numero putes, Ipsi regnauerunt, & non ex me, principes extiterunt, & non cognoui. forma apostolica hęc est, Dominatio interdicitur, indicitur ministratio. Et infrà, Exi in agrum, ager  mundus est, exi non tanquam dominus, sed  tanquam uillicus. Item papa fatetur se recepisse dominium aliquarum terrarum ab Imperatore. 12. q. 1. c. futurum. Itẽ patet 96. dis. c. cùm  aduenerunt. Ventum est ultrà, sibi nec Imperator iura pontificatus arripiat, nec Pontifex nomen Imperatoris sibi usurpet. Pręterea,  Papa non habet dominium in terris infidelium, quia non habet potestatem nisi intra ecclesiã: de his enim quę foris sunt, nihil ad eũ,  secundum Apostolum 1. ad Corin. 5.{1. Cor. 5.}& infideles sunt uerè domini, cùm Apostolus Roma.  13.{Rom. 13.}præcipiat eis pendi tributum etiam à fidelibus, & dicit eos habere potestatem à Deo, &  obediendum legibus eorum, & tamẽ illi non  habent dominium à papa: quia certè ipse nollet eos habere, & dat operam ad euertendum  imperium paganorum. ergo non est dominus  orbis. Ex quo patet error multorum iurisconsultorum, ut Archiepi. Panormita. Angeli. &  Ancho. Syluest. & multorum aliorum, qui putant, quòd papa est dominus orbis propriè dominio tẽporali, & quòd habet authoritatem  & iurisdictionem temporalem in toto orbe  supra omnes principes. Hoc ego nõ dubito esse manifestè falsum, cùm tamen ipsi dicant esse     manifestè uerum. ego puto esse merum commẽtum in adulationem & assentationem pontificum, unde & cordatiores iurisconsulti oppositum tenẽt, ut Iohan. An. & Hugo, nec S.  Tho. qui fuit studiosissimus authoritati pontificiæ, hoc dominium unquam tribuit summo pontifici. Patet etiam secundò, esse non  solùm falsum, sed ludibrio dignũ, quòd ijdem  dicũt in donatione facta Syluestro, si qua fuit:  uel in posteriori à Philippo Augusto, nõ fuisse factam donationem, sed restitutioneẽ: imò  econtrario Syluestrum donasse Constantino  imperium orientale propter bonum pacis. Et  similiter quòd papa non utitur administratione tẽ̃porali in toto orbe Christiano: hoc, inquiunt, non esse propter defectum authoritatis, sed propter nutriendum in filijs uinculum unitatis & pacis. Certè hoc nullum habet fundamentum in scripturis, nec usquã legimus  hanc potestatem datam Apostolis à Christo,  nec ipsos ea usos, nec docuisse se habere aliquod tale dominiũ: imò nec ipse papa unquã   agnouit hãc potestatẽ, imò oppositũ testatur  in multis locis, ex quibꝰ aliqua adducta sunt:  & apertè doctissimus Innocentius in c. per uenerabilem. qui filij sint legitimi. dicit se nõ habere potestatem in temporalibus supra regem  Franciæ.¶ Secunda propositio, Potestas* temporalis     non dependet à summo Pontifice sicut aliæ   potestates spirituales inferiores, puta sicut  episcopatus, aut curatus, aut aliæ potestates  spirituales: Probatur ista ex prima, Quia episcopis & inferioribus potestatibus ipse dat  potestatem & authoritatem certo modo, ut  infrà disputabitur: sed Regibus, & principibus nullã dat potestatẽ, quia nemo dat quod  non habet: ipse autem nõ est dominus, ut probatum est. Ergo nec potest dare dominium, &  per consequens nec facere Reges, nec principes temporales, dico per potestatem temporalem. Hoc etiam probatum est in pręcedentibus per confessionem ipsorum summorum  pontificum. Et probatur etiam ratione, Quia  potestas temporalis erat ante claues ecclesiæ:  erãt enim principes ueri & domini temporales ante aduẽtum Christi, nec Christus uenit  tollere aliena, &c. nec ecclesia indiget hoc dominio, &c. Ista propositio nõ omnino est eadem cum prima: quia fieri posset, ut ad papam  spectaret cõstituere Reges, licet non esset ipse  dominus, sicut dat dominium, & titulum ad  præbendam, & bona temporalia, quorum nõ   est dominus propriè: & sicut Imperator facit,  & instituit duces, quãuis non sit propriè dominus illius ditionis, quia non posset sibi reseruare. Sed dico quòd nec hoc modo papa  est supra Reges, & principes, quòd institutio     eorum, uel fuerit, uel posset esse à summo pontifice, nec dubito plus de ista, quàm de prima,  licet etiam assertores alterius partis communiter dicant, quòd papa instituit omnem potestatem temporalem tanquam delegatam, &  subordinatam sibi: & ꝙ ipse cõstituit Constantinum Imperatorem: sed totum hoc est fictitium, & sine quacunque probabilitate, nec  innititur uel ratione, uel testimonijs uel scripturæ, uel saltem alicuius ex patribus, uel uerè theologis. Sed glossatores iuris hoc dominium dederunt papæ, cùm ipsi essent pauperes rebus, & doctrina. Item dominia priuata  non dependent à papa: ergo nec publica.¶ Tertia propositio, Potestas* ciuilis non est  subiecta potestati temporali papæ. nõ dico autem, quòd non sit subiecta papæ: quia certum  est omnes potestates esse subiectas papę ratiõe  potestatis spiritualis, quia omnes sunt oues, &  ipse est pastor. Sed dico non esse subiectam ei  tanquam domino temporali. Hæc propositio differt à prima & secunda. Quia dato quòd  non esset dominus orbis, nec haberet instituere dominos: posset esse superior, sicut Imperator est superior aliquibus Regibus, & tamẽ   nec est dominus regnorũ, nec instituere habet  reges in illis prouincijs: uel sicut Rex Frãcorũ   proximis tẽporibꝰ erat superior ad comitẽ Flãdrię, & tamẽ nec erat propriè dominus, nec instituebat comitẽ̃: imò Rex est supra omnes priuatas personas regni, & tamen non facit eos  dominos rerũ suarum. Dico ergo, ꝙ nec hoc  modo principes, aut reges subijciuntur papæ.  Ista non indiget probatione, patet enim ex præcedentibus. Sed potest confirmari, Quia  respub. temporalis est respublica perfecta, &  integra. ergo non est subiecta alicui extra se,  aliâs non esset integra. ergo potest sibi constituere principẽ nullo modo subiectum. Item  tempore quo fuerunt Reges, & sacerdotes  in populo Israël, non legimus, quòd sacerdotes haberent temporale dominium. Vnde ergo cùm in Scriptura nihil habeatur de  hac potestate, ortum habuit hæc potestas? Validissima probatio omnium istorum est, Quia  non probatur aliquo modo hæc temporalis  potestas in summo Pontifice. ergo non habet  illam. Item quare episcopus non haberet illam  potestatem temporalem in suo episcopatu?  Ex his propositionibus sequitur corollarium  manifestè, quòd* papa nõ habet iudicare saltem uia ordinaria de causis principum, aut iuribus ditionum, & regnorum titulis, nec potest ad eum appellari in causis ciuilibus. Hæc  patet ex dictis, quia si non est nec dominus,  nec superior, non est quare ad eum appelletur:  & dico papam non habere hanc potestatẽ non  solùm quãtum ad usum, & executionem, sed     nec quantũ ad authoritatẽ. Qui enim sunt defensores temporalis potestatis in papa, fatentur quidem papam non habere usum & executionem ordinariam huius potestatis: sed hoc  non defectu authoritatis, sed quia ipse dedit,  & transtulit potestatem & usum eius in principes. Ego uero dico ipsum nec habere usum  nec potestatem, & ideo nec ad ipsum spectare  iudicium causarum temporalium, nec in prima instantia, nec in gradu appellationis. Dico  uerò ordinarie: non enim nego, quin in casu  possit haberi recursus ad papam, & quòd ipse  possit rescindere iudicium ciuile. Sed hoc nõ   ratione potestatis temporalis, sed ratione spiritualis præcisè, ut statim dicturus sum. Hanc  conclusionem confitetur Alexander papa tertius in c. causam. extra. Nos attẽdentes, quòd  ad regem pertinet, non ad ecclesiam de posessionibus iudicare, ne uideamur iuri Anglorũ   detrahere, qui ipsarum iudicium ad se asserũt  pertinere, fraternitati uestrę mãdamus, Regi  possessionũ iudiciũ relinquẽtes, &c. Et Bernardus ad Eugenium, In criminibus, non in  possessionibus potestas uestra: propter illa si  quidem has accepistis claues regni cælorum.  & infrà, Habent hæc infima terrena iudices  suos, & principes terræ. Idem Innocentius ter  tius in c. nouit. de iudicijs. Non enim intendimus iudicare de feudis, cuius scilicet ad ipsum     regem spectat iudicium. Sequitur secundò,  quòd* ipse non habet potestatem deponendi  principem secularem, etiam ex iusta causa, eo  modo quo potest deponere episcopum. Hoc  semper intelligo, ratione authoritatis temporalis: quia per potestatem spiritualem, & in casu, secus est, ut postea dicã. Hoc corollarium  patet ex dictis. Sequitur tertiò, quòd* nec habet confirmare, nec potest infirmare leges ciuiles. Patet ex dictis, quia si potestas ciuilis nõ de  pẽdet ab eo, ergo nec actus potestatis ciuilis.¶ Quarta propositio, In* papa nulla est potestas merè temporalis. Declaro hãc Potestas  ciuilis, & tẽporalis est, quæ habet finem temporalem: spiritualis est, quæ habet finem spiritualem. Dico quòd in papa nulla est potestas,  quæ ordinetur ad finem temporalem, quæ est  merè temporalis potestas. Ita tenet Caieta. in  apolo. c. 6. ad octauum argumẽtum Almani.  Probatur, Quia ut suprà dictũ est, potestas spiritualis distinguitur à temporali ex fine, quia  potestas spiritualis tendit ad finem spiritualem. sed summus pontifex non est nisi persona, uel sacerdos, in quo est summa potestas ecclesiastica: ergo nõ habet potestatem, quæ habet finem temporalem. Et confirmatur, Sine  aliqua potestate purè temporali esset summus  pontifex, quia haberet summam potestatẽ ecclesiasticam: ergo non est ponenda in eo aliqua potestas temporalis. Confirmatur secundò, Necessitas & ratio rerum sumenda est ex  fine, sed nullus finis est ponendi hanc potestatẽ, ergo. Et quamuis inter defensores alterius sententiæ sint aliqui de numero Thomi  starũ, tamẽ puto S. Thomã esse huius sententiæ, tum quia, ut dictum est, cùm fuerit studiosus impẽdiò pontificum, nun quã tamen huiusmodi potestatem tribuit papæ, tum maximè, quia ut infrà alio loco dicturus sum secũdum S. Tho. ecclesiastici sunt exẽpti à tributis  priuilegio principũ seculariũ. Quòd si papa est  Dominus tẽ̃poralis, ut isti autumant, et Reges  habent imperiũ ab ipso, non erat opus priuilegio principum ad exemptionẽ ecclesiasticorũ.¶ Quinta propositio, Temporalis* potestas  nõ depẽdet à spirituali omnino, eo modo quo  ars, siue facultas inferior depẽdet, à superiori,  ut frænorũ ars inseruit equestri, fabrilis nauticæ, armorum militari. Hãc posuit propter docto. qui hanc comparationem ponunt inter  istas duas potestates. Probatur, Potestas ciuilis non est præcisè propter spiritualem, sed ars  inferior est pręcisè propter superiorem. ergo  comparatio non est omnino similis. Antecedens pro utraque parte patet. Nam si nõ esset  militaris, nõ esset armorũ ars, nec fręnorũ, nisi esset equestris. Sunt enim oẽs huiusmodi organicæ, id est, instrumentales: cessante autẽ fine, nullus est instrumenti usus, imò nullum  esset instrumentum. Non sic autem est de potestate ciuili in ordine ad spiritualem. Dato  enim quòd non esset aliqua potestas spiritualis, nec aliqua beatitudo supernaturalis, esset  aliquis ordo in tẽporali repub. & esset aliqua  potestas sicut est in rebus naturalibus, etiam  irrationalibus, inter quas aliqua agunt, alia patiuntur propter bonum duntaxat uniuersi. ergo magna est differentia. Non est ergo sic intelligendum, quòd una dependet ab alia, ꝙ sit  præcisè propter illam uel tanquã instrumentũ eius, uel tanquam pars illius: sicut potestas  prætoris, est pars regiæ potestatis, sed est integra & perfecta potestas in se, & ꝓpter propriũ   finẽ immediatè: sed nihilominus est aliquo  modo, ut suprà dictũ est, ordinata ad potestatem spiritualem. Et confirmatur, Quia ex sententia meliorũ philosophorum, uir fortis deberet ponere uitam pro repub. etiam si non  esset aliqua felicitas post hanc uitam. Ergo adhuc maneret respublica secluso fine spiritualis  potestatis, & per consequens maneret aliquis  ordo principatus, & subditorum, sine quo nõ   esset propria respublica.¶ Sexta propositio, His non obstantibus, potestas* ciuilis aliquo modo subiecta est, non  potestati temporali summi Pontificis, sed potestati spirituali. Probatur, Quia si finis alicuius facultatis dependet à fine alterius facultatis: ergo etiam facultas dependet à facultate. 1. Ethico. Hanc comparationem ponit S.  Tho. secunda secundæ. q. 40. arti. 3. ad tertium.  Sed finis temporalis potestatis dependet à fine spiritualis aliquo modo: ergo etiam potestas ciuilis à spirituali. Assumptum probatur,  Quia specialitas humana est imperfecta, & ordinatur in beatitudinem supernaturalem tanquam in perfectam, sicut ars armorum fabricandorum ordinatur in militarem & imperatoriã, & fabricandi nauẽ nauticæ, & fabricãdi  uomeres agri culturæ, & sic de alijs. Itaque nõ   oportet imaginari, ꝙ potestas ciuilis, & spiritualis sint sicut sunt duæ respublicæ disparatæ   & differentes, ut Gallorũ, & Anglorum. Et  cõfirmatur hoc & declaratur, Si enim administratio ciuilis esset in detrimẽtũ administrationis spiritualis, etiã si ad finẽ propriũ ciuilis potestatis esset cõmoda administratio: tamen te   neretur Rex, aut princeps mutare huiusmodi  administrationẽ (ut statim ꝓbaturus sum). Ergo ciuilis potestas est subiecta aliquo modo  potestati spirituali. Sed cõtrà, Quia etiã si administratio spiritualis noceret reipub. teneretur Põtifex mutare. Respõsio, Nõ est uerum,  si esset necessarium, uel ualde utile, & tamen  etiam si perirent bona temporalia, deberẽt poni pro spiritualibus in necessitate, uel magna     utilitate. Nec ualet dicere, quòd licet hoc sit  uerum, tamen hoc non est, nec ratione subiectionis, aut dependentiæ, sed quia finis spiritualis potestatis est perfectior, quàm ciuilis, &  ideo ex ordine charitatis debet opponi bonum spirituale bono tẽporali. hoc, inquam,  non ualet. Nam si potestas temporalis, non aliquo modo subijceretur spirituali, & ordinaretur ad illam, dato quòd bonũ spirituale esset  maius, non inde nasceretur obligatio ad conseruandum bonum spirituale cum detrimẽto  boni temporalis. Probatur, Nam gubernator  unius reipub. non tenetur, imò non debet cõseruare bonum alterius reipub. quantumcunque maiori cum detrimento suæ reipublicæ.  Imò nec homo priuatus tenetur adire detrimentum bonorum suorum pro conseruatione alienæ reip. Si ergo respublica ciuilis & spiritualis essent omnino indepẽdẽtes, sicut duę   respu. temporales, uel sicut duæ artes impertinentes, nõ teneretur princeps tẽporalis subue  nire spiritualibus cum detrimento temporalis reipub. Nec valet dicere, quòd Rex tenetur  subuenire rebus spiritualibus, quia est respectu subditorum suorum: & si subditi facerent  iacturã in bonis spiritualibus, iam opus esset  subuenire cum quocunque detrimento bonorum, uel gubernationis tẽporalis, aliâs noceret illis: sed hoc est propter subiectionem,     hoc, inquam, non ualet, quia nõ solùm respectu subditorum suorum. Sed si ex administratione reipublicæ ciuilis in Hispania fieret magna iactura bonorum spiritualium in Africa,  teneretur princeps corrigere huiusmodi administrationẽ. Ergo hoc est propter depẽdentiam, & ordinationem. Et confirmatur hoc,  Quia tota ecclesia est unũ corpus, nec ex republica ciuili & spirituali fiunt duo corpora: sedunum tantùm, ut certum est ex apostolo Paulo, ut suprà inductum est. quia Christus est caput totius ecclesiæ, & esset monstruosum, uelunum corpus esse sinc capite, uel unum caput  habere duo corpora, sed in uno corpore omnia sunt inuicẽ cõnexa, & subordinata, & partes ignobiliores sunt propter nobiliores. Ergo etiã in republica Christiana oĩa sunt subordinata, & cõnexa, & officia, & fines, & potestates: & nullo modo est dicẽdũ, quòd spiritualia  sunt ꝓpter tẽ̃poralia. Ergo ecõtrario tẽ̃poralia  sunt propter spiritualia, & dependent ab illis.  Item probatur, Quia non uidetur esse minoris  dignitatis sacerdos nouæ legis, quàm ueteris  legis, qui poterat etiam causas temporales in  casu terminare, ut suprà probatum est Deu. 17.¶ Septima propositio, In ecclesia* est aliqua  potestas, & authoritas temporalis in toto orbe. Ista patet primò ex. c. oẽs. dist. 22. in quo Nicolaus papa inquit, Christus beato Petro uitæ      æternæ clauigero, terreni simul, & cælestis imperij iura commisit. ubi gl. Argumentum, inquit, quòd papa habet utrunque gladium, spiritualem scilicet & temporalem. Item allegat  66. d. c. tibi duo, & c. nos sanctorum & c. iuratos. Item est expressa determinatio beati Bernardi ad Eugen. ubi tamen nihil omnino tribuit assentationi & gratiæ Pontificis, sed potiùs quãtum licet, reprimit ambitionem illius  sedis. Et probatur ratione, Necessariũ fuit ad  commodam administrationem ecclesię & ad  finem spiritualem ecclesiæ, ut in ecclesia esset  potestas temporalis. Ergo est ponẽda talis potestas. Antecedens probatur, & declarabitur  in octaua propositione, quæ talis est.¶ Octaua propositio, In* ordine ad finem spiritualem papa habet amplissimam potestatem  temporalem supra omnes Principes & Reges  & Imperatorem. Et primò, quòd in ecclesia  sit potestas temporalis in ordine ad finem spiritualium, probatur: quia temporalia, ut suprà  dictum est, aliquo modo sunt necessaria & ordinata ad finem spiritualem. Ergo Christus  non satis prouidisset, & cauisset rebus spiritua  libus, si non reliquisset aliquam potestatem,  ad quam spectaret quando opus esset ordinare, & uti temporalibus conuenienter ad finem  spiritualem: sed hoc nõ spectat ad officiũ principum secularium, qui ignorãt proportionem     rerum temporalium ad spiritualia, nec habent  curam rerum spiritualium: ergo ista cura utendi tẽporalibus ad spiritualia, est potestatis ecclesiasticæ: ergo si necessarium sit ad conseruationem, aut administrationem rerum spiritualium aliquando uti materiali gladio, & authoritate temporali, papa hoc poterit. Dico uerò,  quòd habet amplissimã potestatẽ: quia quantùm, & quando necesse est ad finem spiritualem, potest non solùm omnia, quæ principes  seculares possunt, sed & facere nouos principes, & tollere alios, & imperia diuidere, & pleraque alia. Sed ut hæc magis exponantur, dubitatur, Vtrum* hæc potestas temporalis in  summo pontifice intelligatur solùm mediãte  potestate, & gladio spirituali, an immediatè  exercere potestatis temporalis actum: exempli gratia, si pro defensione fidei necesse est ut  Hispani proficiscantur ad bellum aduersus Saracenos, utrum papa solùm possit censuris, &  præceptis cogere Regẽ ut proficiscatur ad bellũ: an ipse indicere bellũ  ꝓpria authoritate, &  uocare Hispanos in bellum, & ꝙ teneãtur eũ   sequi sicut Regẽ. Vel, ut sit exẽplũ familiarius,  Imperator fecit legẽ, ut possessor etiam malę fidei præscriberet, & suppono, quòd lex nõ est  de se ita iniqua, quin haberet uim legis, nisi  esset reuocata: nihilominus quia est occasio  iniuriarum, & rapinarum, & plus mali affert,     quàm boni, expedit ut tollatur & antiquetur.  Dubitatur an papa possit sua authoritate immediata reuocare, & contrariam ferre, an solùm possit præcipere Imperatori, & cogere ut  reuocet, & tollat. Respondeo primò, quòd papa nõ potest immediatè reuocare eam legem,  quia hoc spectat ad potestatem ciuilem: & papa non debet, nec potest usurpare potestatem  ciuilem nisi necessitate, aliâs faceret iniuriam  principibus, si occuparet officium eorum. Probatur, Quia si solùm per hoc quòd sit conueniens ad finem spiritualem aliquis actus potestatis ciuilis, posset papa, illam exercere, cùm  tota administratio temporalis sit necessaria ad  finem spiritualem, posset papa semper exercere totam potestatẽ ciuilem, & sic cessaret officium principum. Non ergo sufficit, ut aliquid  sit necessarium ad finem spiritualem ad hoc,  quòd spectet ad papam, sed oportet, ut illud  sit in casu necessitatis. id est ubi cessat potestas  ciuilis, & nõ ubi facere potest officium suum.  Dico ergo quòd papa primò debet uti potesta  te spirituali, iubendo scilicet illud reuocari, ꝙ   si nolit princeps secularis, tunc potest ipse, &  debet propria authoritate reuocare, & erit reuocata. Et eodem modo dico, si populus Chri  stianus eligeret principem infidelem, de quo  meritò timeret, quòd populum auerteret à fide, ille nihilominus manendo in iure diuino     solùm, esset uerus princeps, nihilominus papa  deberet admonere populum, imò præcipere,  ut tolleret illum: quòd si nollet, aut non posset, tunc papa sua authoritate posset eum tolle  re, & qui prius erat uerus princeps, authoritate papæ perderet principatum. Et similiter dico in alijs negotijs temporalibus, quòd papa  nõ potest præuenire potestatem temporalem,  & quantumcunque potestas temporalis sit negligens in administratione reipublicę si hoc  nõ uergit in detrimẽtum rerum spiritualium,  Põtifex nihil potest: sed si hoc uergit in iacturam grauem spiritualium, potest adhibere remedium eo modo, quo dictum est. Et similiter si principes inter se belligerant de aliqua  prouincia cum manifesto detrimento, & malo religionis, non solùm potest interdicere eis  bellum, sed si aliter conuenire nõ possunt, potest iudicare inter illos per authoritatem propriam, & dare ius uni eorum, & auferre alteri.  Ratio omnium istorum est, quia respublica  spiritualis debet esse perfecta sicut & tempora  lis, & per consequens sibi sufficiens. sed respublica tempotalis hoc iuris habet, ut si aliter nõ   potest seruare se indemnem, & incolumem,  posset exercere iurisdictionem & authoritatẽ   in aliena prouincia. Si enim aliter Hispani nõ   possunt se defendere ab iniurijs Gallorum,  possent occupare ciuitates eorum, & constituere eis nouos principes, & dominos, & punire nocentes, &c. propria authoritate facere,  ac si essent uerè domini, ut omnes doctores  habent fateri. Ergo similiter si potestas spiritualis non potest seruare indemnẽ suam rempublicam, poterit cũ authoritate omnia facere necessaria, ad illum finem: aliâs potestas esset manca, & non sufficienter instructa ad suũ   finem. Dubitatur secundò, Si* enim papa non  habet potestatem tẽporalem ordinariam, sed  duntaxat in casu necessitatis, si papa diceret aliquam legem ciuilem, aut aliquam administrationem temporalem non esse conuenientem,  & non expedire gubernationi reipublicæ, &  iuberet eam tolli, Rex autem diceret contrarium, cuius sententiæ standum esset? Respondeo, si papa diceret talem administrationem  non expedire gubernationi tẽporali reipublicæ, papa non esset audiendus: quia hoc iudicium non spectat ad eum, sed ad principem: &  dato, quòd uerum esset, nihil ad authoritatẽ   papæ. Eo enim ipso quòd hoc non sit contrarium saluti animarum, & religioni, cessat officium papæ. Sed si papa dicat talem administrationem cedere in detrimẽtum salutis spiritua  lis, ut quòd talis lex seruari nõ posset sine peccato mortali, aut esse contra ius diuinum, aut  esse fomentum peccatorum, standum esset iudicio Pontificis, quia Rex non habet iudicare     de rebus spiritualibus, ut suprà dictum est. Et  hoc intelligitur, nisi apertè erraret, uel faceret  in fraudẽ. Habet enim Pontifex rationem habere tẽporalis administrationis, nec quicquid  primo aspectu uidetur conducere ad promouendum religionem, statim decernere sine respectu rerum temporalium: non enim tenentur nec principes nec populi ad optimam rationem uitæ Christianæ, nec ad hoc possunt  cogi, sed solùm ad conseruandum legem Chri  stianam intra certos limites, & terminos. Et  confirmatur hoc, quia cùm sint in una ecclesia relictæ à Christo duæ potestates distinctæ   ad conseruationem & incrementum bonorũ,  tam temporalium, quàm spiritualium, & possint non rarò oriri dubia & controuersiæ inter utrãque potestatem, non uideretur perfectè prouisum ecclesiæ, nisi esset aliquod iudicium, ubi terminarentur huiusmodi dubia:  aliâs omne regnum diuisum desolaretur Matthę. 12.{Matt. 12.}Luc. 11.{Luc. 11.}Et nõ est rationale dicere, quòd  hoc spectet ad principes seculares, qui nõ possunt rectè iudicare de spiritualibus. Ergo uidetur quòd potiùs hoc spectet ad principes ecclesiasticos. Et præterea quãtumcunque interueniat detrimentum in administratione temporalium, si ali quid est necessarium ad uitam  spiritualem subditorum, postponi debent tẽporalia. Et ideo cùm cognitio rerum spiritualium spectet ad prælatos ecclesiasticos, etiam  iudicium de comparatione temporalium ad  spiritualia oportet ut ad eos spectet. Ad hunc  sensum suprà positum uidetur ponere authoritatem in temporalibus in summo Pontifice  Petrus de Palud. licet eam extendat benignius  quàm opus est. Et uide illum in trac. De potest  ecclesiæ. Bonifacius octauus in extrauaganti,  unam sanctam. In hac quidem scilicet Romani pontificis potestate, duos esse gladios, spiritualem scilicet & temporalem, euangelicis dictis instruimur. Nam dicẽtibus Apostolis, Ecce duo gladij: hic, &c. & consequenter dicit,  Non est potestas nisi à Deo: quæ autem à Deo  sunt, ordinata sunt, nõ autem ordinata essent,  nisi gladius esset sub gladio, & tanquam inferior reduceretur per alium in suprema. Et idẽ   determinat Innocentius tertius in c. per uene  rabilem. qui fil. sint. legiti. Sed contra aliqua  ex prædictis possunt fieri argumenta, quibus  moti sunt aliqui ex authoribus ad sentiẽdum  contrariũ aliquarũ propositionum assertarũ.  An Christus fuerit dominus totius orbis. Arguitur ergo primò, maximè contra tres primas propositiones, Christus* redemptor noster fuit dominus orbis, etiam secundum humanitatem: sed papa est uicarius Christi: ergo  papa est simpliciter uerus dominus orbis, &  sic habet omnimodam potestatem supra omnes principes, & supra omnem potestatem tẽporalem. Antecedens patet, quia ipse est Rex  regum, & dominus dominantium, Apoc. 18.{Apoc. 18.}& ipse de se dicit, Data est mihi omnis potestas in cælo & in terra Matth. 28.{Matt. 28}Et de ipso habetur in prophetis, quòd ipse dominabitur  Gentium. Psal. 21.{Psal. 21.}Et regnum ipsius omnibus  dominabitur. Psal. 102. & 46.{Psal. 102. & 46.}quòd regnabit  super Gentes. Minor autem probatur, tũ quia  absolutè dictum est Petro, Pasce oues meas,  Iohan.{Iohan. ultimo.}ultimo. sine limitatione ergo uidetur,  quòd habet authoritatem pascendi sicut Christus scilicet in spiritualibus, & temporalibus.  Item quia Apostolis dictum est, Sicut misit  me Pater, & ego mitto uos. Iohan. 20.{Iohan. 20.}