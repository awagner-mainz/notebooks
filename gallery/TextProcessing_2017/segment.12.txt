REVERENDI PATRIS  FRATRIS FRANCISCI A VICTORIA  de potestate papæ, & concilij relectio, cũ quæstione,  Vtrum concilium generale poßit facere decreta, &  leges condere, quas nec summus Pontifex poßit immutare, uel per dispensationem, uel prorsus per abrogationem.Locus relegendus est apud Iohannem, Pasce  oues meas. Iohan. cap. ultimo.SVMMA.-    1 Papa in quo genere decretorum aut canonum nihil  poßit immutare dispensando, & multo minus abrogando.-    2 Concilium, si declarat aliquid esse de fide, aut de iure  diuino, quòd Papa in hoc nihil poßit declarare, aut immutare, maximë si tale ius spectet ad fidem, uel ad mores ecclesiæ uniuersalis.-    3 Papa, quòd poßit dispẽsare in legibus, & statutis concilij generalis.-    4 Summus pontifex, quòd non solùm poßit dispensare  in statutis cõciliorum, sed in totum, & aliquando abrogare talem legem, uel statutum.-    5 Papa non obstante decreto irritante concilij, quòd  posset dispensare in statutis eius.-    6 Papa, quòd dispensando in legibus, & decretis, tam  conciliormm, quàm aliorum pontificum, poßit errare, & grauiter peccare.-    7 Papæ, quòd non liceat dispensare in legibus, & decretis conciliorum pro suo arbitrio, & sine causa rationabili, etiam ubi nihil continent iuris diuini.-       8 Papa, quòd multo minus potest abrogare sine causa rationabili decreta conciliij, quàm in eis dispensare.-    9 Lex aliqua etiam positiua, quòd posset esse in ecclesia, & fortè aliquæ tales sunt, in quibus expediret, ut  nunquam dispensaretur.-    10 Conciliũ quãdo, & in quo casu posset declarare, & de  terminare, & etiam statuere, ut in aliqua lege ecclesiastica nunquam dispensaretur.-    11 Concilium quòd uidetur non posse errare in determinatione, quòd in aliqua lege ecclesiastica nunquã dispensetur.-    12 Concilij facta determinatione, quòd nunquã in aliquæ   lege ecclesiastica dispensetur, an liceret nunquam Papæ dispensare in tali lege, & utrũ dispensando ex quæ   cunque causa, peccaret mortaliter.-    13 Decretum si fieret à concilio, quòd in aliquibus legibus ecclesiasticis nũquam dispensaretur, quòd tale decretum non deberet apponi in multis legibus, sed solũ  in paucis, hísque grauißimis, & ualde necessarijs.-    14 Decreto facto per conciliũ, quòd in aliqua lege ecclesiastica nunquam dispensetur. Si, illo non obstante, Pæ   pa dispensaret, utrum teneret factum, esto quòd malẽ   faceret.-    15 Papa sicut peccaret dispensans contra decretum concilij, quòd ita etiam peccaret petens dispensationem,  & utens illa, ostenditur.-    16 Pontificis dispensationes, quòdsint in duplici differentia, & quæ sint.-    17 Papa quid possit, aut quid non poßit, & c. quòd non  spectet ad subditos illud determinare, aut examinare,     probatur.-    18 Papæ mandatum, aut dispensatio, quòd non semper  obliget subditos ad parendum.-    19 Papa si dispensaret, in quo casu subditi non tenerentur parere dispensationi.-    20 Papa quòd non deberet ægre ferre, sed potius gaudere  quòd fieret aliquod decretum à concilio, quo caueretur, ut in aliqua lege ecclesiastica nunquam dispensaretur.-    21 Papæ mandatis, an liceat resistere per appellationem  ad futurum concilium.-    22 Pontificis mãdatis resistere, & non parere, quòd nonuideatur permittendum cuicunque priuato sua authoritate, etiam si huius modi mandata essent contra determinationem concilij.-    23 Papa si facta declaratione, & decreto à concilio, contrarium mandaret, quid agendum.-    24 Concilium, quando, & in quo casu posset conuocari, & congregari contra uoluntatem Papæ.-    25 Concilium quæ maximè debeat cauere, si quando de decretum aliquod esset faciendum, ut Papæ authoritas  illibata conseruetur.PRO parte affirmatiua quæstionis arguitur, Quia concilium est  super papam, ergo papa nõ potest  immutare decreta illius. Consequentia patet, quia par in parem  non habet imperium. c. innotuit. de electione.  ergo multo minus inferior in superiorem. An  tecedens est communis sententia omnium Parisiensium, & multorum doctorum. Et confirmatur consequentia, Quia aliâs eadem ratione posset defendi, ꝙ episcopus posset dispẽsare in legibus papæ, imò & in legibus conciliorum. si enim papa cùm sit inferior, nihilominus potest dispensare, aut abrogare legem cõcilii: ergo non obstabit etiam, quòd episcopus  dato quòd sit inferior, non possit etiam dispẽsare. & confirmatur iterum, saltem recepta illa  opinione de superioritate cõcilii, uidetur omnino sequẽda pars affirmatiua: sed illa opinio  est probabilis, ergo etiam hæc. Confirmatur,  Quia dato ꝙ sint pares potestates, par in parem non habet imperium, ut in dicto c. innotuit. ergo non potest tollere quod concilium  sanciuit. unde uidetur, quòd concilium in hac  causa posset dicere Pontifici, quod Hebræi responderunt Moysi, Exo. 2.{Exod. 2.}Quis te constituit  Iudicem super nos, & principem? Et summus  Pontifex debet meminisse illius responsi Domini nostri, Quis me constituit Iudicem super uos? Luc. 12.{Luc. 12.}¶ In cõtrarium est, Quia dispensatio & abrogatio legis tempore & loco opportuno est pascere gregem. omnis enim actus iurisdictionis  est actus pastoris. sed summus Põtifex est uniuersalis pastor, iuxta uerba proposita Iohan.  20.{Iohan. 20.}Pasce oues meas. Et in concilio Calcedonensi     acclamatum est Pontifici Leoni Apostolico  œcumenico. i. uniuersali pastori. Et Matth. 18.{Matth. 18.}Quodcunque solueris super terram, &c. Sed  dispensare est soluere obligationem. ergo. Notandum primò quòd (ut ponit Herbeus d.  47.) primò differẽtia est inter abrogare, & dispensare, & interpretari, pro quo uide Syluestrum in uerbo papa. §. 16. Notandum secundò, quòd omnes doctores distinguunt, specialiter S. Tho. quolibeto 4. arti. 13. & multis aliis  locis, ꝙ duplex est genus canonum & decreto  rum, siue sint conciliorum, siue sint sanctorũ,  patrum, & est unum genus canonum re uera de  iure diuino, sicut quæ pertinent ad articulos  & fidei, ad substantiam sacramentorũ, aut qui  necessariam habent connexionam ad legem  diuinam seu naturalem, pertinentia ad bonos  mores.¶ Et ut certo ordine ac more theologorum  procedamus, sit prima propositio. In* hoc genere decretorum aut canonum Papa nihil potest immutare dispensando, & multo minus  abrogando. Conclusio est omnium theologorum absque controuersia, quidquid Canonistæ disputent. Et ponit eam sanct. Tho.{S. Tho.}in  multis locis, ut in quotlibeto ubi suprà, & in  primo sentent. d. 47. & in 3. senten. d. 37. uide  uerba eius 1. 2. q. 97. ar. 4. ad tertium. & q. 100.  artic. 8. & potest breuiter probari, quia ius naturale est immutabile, & ut habetur in decretis d. 5. cap. 1. naturale ius semper permanet. &  Esa. 24.{Esa. 24.}contra eos qui temere tentauerũt immutare ius naturale, dicit ꝙ transgressi sunt  leges, mutauerunt ius, dissipauerũt fœdus sempiternum, &c. Sed ius diuinum & positiuum  habent eãdem uim, sicut naturale, quia ius naturale nõ habet uim, nisi quia latum est authoritate diuina: aliâs non esset obligatoriũ, quid  quid dicat Gregorius: cùm obligatio esse  non possit nisi à superiori: ergo simpliciter in  iure diuino non cadit dispensatio humana.¶ Pro maiori & breuiori declaratione argumentor contra istam propositionem. Primò,  Papa potest dispensare in matrimonio rato  non consummato, & insolubilitas matrimonii est de iure diuino: ergo potest dispensare.  Maior probatur, Quia uotum solenne dirimit  matrimonium, ut patet in c. ex publico. de cõuersione coniugatorum. Sed uotum solẽne est  de iure positiuo, ut patet in c. unico de uoto  in. 6. ergo ius positiuum tollit ius diuinũ. Minor patet ex illo, Quos Deus coniunxit, homo non separet. Matth. 19.{Matth. 19.}& 1. ad Corin. 7.{1. Corin. 7.}Secundò argumẽtor, Papa dispensat in gradibus  prohibitis iure diuino: ergo. Antecedens patet  Quia accipere relictam fratris est prohibitum  iure diuino, ut patet Leuit. 18.{Leuit. 18.}Vxorem fratris  sui nullus accipiat. Et eodem modo accipere     amitam, uel materteram ibidem expressè prohibetur: & tamen Papa dispensat in istis: ergo.  Tertiò papa dispẽsat in uoto saltẽ simplici, ut  patet ex usu, & in titulo de uoto & uoti redemptione: & tamẽ seruare uotum est de iure diui  no, si quid uouisti, ne moreris reddere. displicet enim Deo infidelis & stulta promissio, Ecclesiastici 5.{Eccle. 5.}Idem expressè Deutero. 23.{Deute. 23.}Quartò papa dispẽsat cum bigamo, & homicida, sed  tales sunt irregulares de iure diuino, ut patet  1. ad Timoth. 3.{1. Timoth. 3.}Oportet episcopum unius esse uxoris uirum, non percussorem, quod glossa, & omnes dicunt, quòd intelligitur de presbyteris: quod patet, quia statim subdit, diaconos similiter pudicos, nulla alia mentione  facta de presbyteris. Confirmatur, Quia talis  irregularitas nõ tollitur per baptismum, sicut  aliæ irregularitates, ut doctores dicũt in 4. d.  27. ex authoritate Augustini, Ambrosii &  omnium doctorum theologorum, & canonistarum. Et quòd possit dispensare cum bigamo, tenet sanctus Tho. in 4. distinctio. 27.  quæstio. 3. articu. 3. & in quodlibeto 4. quæstio. 5. & doctores de bigamis capitu. nuper.  & capitu. fina. &. d. 34. capitu. lector. gloss. dicit  licitum in papa dispensare cum archiepiscopo  Panormitan o bigamo, & cùm homicida posse etiam dispensare. tenet Abbas in capitu. si  dignum. & in capitulo. de homicidio, dicens     communiter hoc teneri per doctores: nec  hoc dubitant theologi. Quintò, papa est uicarius Christi ex themate, Pasce oues meas: &  ex illo, Quodcunque solueris superterram,  &c. & habetur in cap. ter corporalia. de translatione episcopi. & in capitulo proximo. de homicidio in 6. Imò Paulus de omnibus Apostolis ait 2. ad Corinth. 6.{2. Cor. 6.}Pro Christo fungamur legatione. Et Dominus expressè, Qui  uos audit, me audit, &c. Et sicut misit me Pater, ita & ego mitto uos. sed uicarius & delegatus potest quic quid potest principalis, nisi  sit ei prohibitum specialiter, ut extra. de officio delegati, & officio uicarii, per totum. sed  non inuenitur ubi sit prohibita dispensatio Papæ, ergo. Confirmatur, Quia Apostoli dispensauerunt in lege diuina, ut in baptismo, In nomine Patris, & Filii, & Spiritus sancti, ipsi baptizabant in nomine Iesu. Et  Petrus occidit Ananiam & Sopphiram. Actu.  quinto.{Act. 5.}¶ Ad primum argumentum communis schola theologorum in 4. distinctio. 27. negat maiorem, scilicet quòd Papa possit dispensare: sed  in contrarium sunt multi doctores canonistarum in d. c.. ex publico. & cùm illis Cardinalis Caietanꝰ{Caietanus.}in particulari opusculo super hoc:  & nostris tẽporibus dicitur factũ à Clemente  7. sed nihil refert quam opinionem teneamus,     & canonistarum, consequenter oportet dicere, quòd insolubilitas matrimonii ante consummationem non est de iure diuino: & illa  uerba Saluatoris intelliguntur & exponuntur de matrimonio iam consummato: quamuis aliter posset responderi, ut dicemus in solutione ad quartũ. Si uerò opinionem theologorum teneamus, quæ probabilior uidetur,  quia aliâs partes per se possent dirimere matri  monium, & matrimonium sequens teneret,  & infideles, &c. tũc ad rationem de ingressu  religionis dicimus, quòd est de iure diuino,  quòd professio dirimit matrimonium, quòdius diuinum constat ex authoritate Dei, &  & non ecclesiæ. Votum autem solenne est  de iure positiuo quãtũ ad determinationem  & modũ, puta qua ætate, & quo ordine, quo  tempore, &c. Sed non quantũ ad substantiam  suam. Ad secundum argumentum aliqui, ut  archiepiscopus Floren. 3. q. titulo. 1. cap. 14.{Archiepiscopus Floren.}&  Palud. in 4. d. 40.{Palud.}uidetur tenere, quòd in omnibus gradibus prohibitis in Leuitico papa non possit dispensare. & Hoc reputat Syluest.{Syluester.}probabilius. Sed oppositũ uidetur probabilius, ut tenet Caieta 22. q. 154. arg. 9.{Caietanus}& de  terminatũ fuit Romæ in his diebus in causa  regis Anglię. & ideo hanc opinionem tenendo, respondetur ad argumenta, quòd præcepta ueteris legis, quæ non sunt de iure nanaturali, omnia cessauerunt, nec habent obligationem plus præcepta iudicialia, quàm cæremonialia, ut omnes doctores tenẽt, & necessarium est tenẽdũ: quod Paulus ita determinat  ad Hebrę. 7.