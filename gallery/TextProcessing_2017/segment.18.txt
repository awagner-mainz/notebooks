{Syluest.}quamuis latissimè loquatur de potestate papæ, tamen in uerbo, infideles. septimo expressè tenet contra Hostien. quòd infideles non possunt bello cogi ad recognoscendum hoc dominium, nec hoc titulo possunt  spoliari bonis suis. Et ita tenet. Innocentius{Innoce.}in  d. c. quod super his. de uot. Et non est dubium  quin. S. Tho.{S. Tho.}sit huius sententiæ, secunda secũdæ, q. 66. arti. 8. ad secundum. & Caieta.{Caieta.}illic ex  expressè, ubi dicit S. Tho. quòd infideles non  possunt spoliari suis bonis, nisi qui sunt subditi principibus temporalibus, propter causas legum legitimas, propter quas etiam alii subditi  possunt priuari. Imò nec Saraceni inter Christianos unquam isto titulo fuerunt spoliati  suis bonis, aut aliquo incommodo affecti.  Nam si iste titulus est sufficiens ad inferendum eis bellum, hoc tantundem est, ac si  quis dicat, quòd ratione infidelitatis possunt  spoliari. Certum est enim quòd nullus infidelium recognoscit hoc dominium. nullus au   autem doctor, nec etiam inter aduersarios est,  qui hoc cõcedat, scilicet quòd solo titulo infidelitatis possunt spoliari. ergo omnino est  sophisticum, quod isti doctores dicunt, quòd  si infideles recognoscunt dominium Roma.  põtificis, non possunt bello infestari, bene autẽ si nõ recognoscũt. Nullꝰ enim recognoscit.  Ex quo patet, quòd nec iste titulus est idoneus contra barbaros, uel quia papa dederit prouincias illas tanquam dominus absolutè, uel     quia non recognoscunt dominium papæ, habent causam iusti belli contra illos. Et hanc  sententiam tenet Caietanus latè secunda secundæ, quæst. 66. articulo 8. ad secundum.  Nec authoritas canonistarum in contrarium  multum debet mouere: quia (ut suprà dictum  est) hæc tractanda sunt ex iure diuino, & plures & maiores contrarium tenent, inter quos  etiam est Iohan. Andr. nec habent pro se aliquem textum. nec etiam grauis authoritas Archie. Floren. hoc loco recipienda est, secutus  est enim Augu. Ancha. sicut aliâs solet sequi  Canonistas. Ex dictis patet, quòd Hispani cũ  primum nauigauerunt ad terras barbarorum,  nullum ius secum afferebant occupandi prouincias illorum.¶ Et ideo alius titulus est, qui potest prætendi iure inuentionis, nec alius titulus à principio prætendebatur: & hoc solo titulo primo nauigauit Columbus Ianuen. Et uidetur  quòd hic titulus sit idoneus, quia illa, quæ   sunt deserta, fiunt iure gentium & naturali occupantis. Instituta de rerum diuisio. §. feræ bestiæ. ergo cùm Hispani fuerint primi, qui inuenerint, & occupauerint illas prouincias, sequitur quòd iure possident, sicut si solitudinem  inhabitatam hactenus inuenissent. Sed de  isto titulo qui tertius est, non oportet multa  uerba facere: quia ut suprà probatum est, barbari erant ueri domini, & publicè & priuatim.  Ius autem gentium ut quod in nullius bonis  est, occupanti concedit: ut habetur expressè  in d. §. feræ bestiæ. Vnde cùm non carerent domino, non cadunt sub illo titulo. Et sic licet  iste titulus cum alio aliquid facere possit (ut  infrà dicetur) tamen per se nihil iuuat ad possessionem illorum, non plusquam si illi inuenissent nos.¶ Et ideo quartus titulus prætenditur, quia  scilicet nolunt recipere fidem Christi, cùm tamen proponatur eis, & sub obtestationibus  admoneantur, ut recipiant. & uidetur quòd  iste titulus sit legitimus ad occupandas terras  barbarorum. Primò, quia barbari tenentur recipere fidem Christi: quia, Qui crediderit, &  baptizatus fuerit, saluus erit, qui uerò non crediderit, condemnabitur.{Marc. ultimo.}Nullus autẽ condemnatur nisi pro mortali. Et Actuum 4.{Actuum 4.}Non est  aliud nomen datum hominibus, in quo oporteat nos saluos fieri ergo. cùm papa sit minister  Christi, saltem in spiritualibus, uidetur quòd  saltem authoritate papæ possent cogi ad recipiendam fidem Christi: & si requisiti nolint  recipere, iure belli possit agi contra eos. Imò  uidetur, quòd etiam principes sua authoritate  hoc possint, quia sunt ministri Dei. Ro. 13.{Rom. 13.}Et  uindices in iram eis qui malè agũt. isti autem  pessimè agunt, nõ recipientes fidem Christi.     ergo possunt cogi à principibus. Secũdò, quia  si Galli nollent obedire regi suo, posset rex Hi  spanię cogere illos ut obedirẽt, ut certum est.  ergo si nolunt obedire Deo, qui est uerus &  supremus dominus, possunt principes Christiani cogere illos barbaros, ut obediant. non  enim uidetur quòd debeat esse peioris conditionis causa Dei, quàm hominum. Et confirmatur, Quia sicut arguit Scotus 4. distin. 4. q.  9. de pueris infidelium baptizandis,{Scotus 4.}potius debet aliquis cogi ad obediendum domino superiori, quàm inferiori. Si ergo cogi possent  barbari ut obedirent principibus suis, ergo  multo magis ut obediãt Christo, & Deo. Tertio, quia si blasphemarent publicè Christum,  possent bello cogi, ut desisterent ab huiusmodi blasphemiis, ut doctores concedunt,{Et S. Tho. secunda secundæ, q. 10. articu. 8.}& uerum est. Possemus enim bello persequi, si uterentur crucifixo ad irrisionem, uel quocũque  modo abuterentur ad ignominiã rebus Christianis, ut fingentes ad illusionem sacramenta  ecclesiæ, uel aliquod simile. Quod etiã patet.  Nam si facerent iniuriam Regi Christiano,  etiã defuncto, possemus uindicare iniuriam.  multo ergo magis si faciãt iniuriam Christo,  qui est rex uiuus Christianorum. Nec de hoc  est dubitandum, quia si Christus uiueret inter mortales, & pagani facerent ei iniuriam,  non est dubium quin possemus bello per sequi iniuriam: ergo etiam nunc. Sed maius peccatum est infidelitas, quàm blasphemia, quia  ut S. Tho. dicit, & probat secunda secundæ, q.  10. articu. 3.{S. Thom.}infidelitas est grauissimum inter  peccata quæ contingunt in peruersitate morũ, & blasphemia, & nõ opponitur directè fidei, sed confessioni fidei. Infidelitas etiam tollit principium conuersionis in Deum, scilicet  fidem, non autem blasphemia. si ergo pro blasphemia in Christum possunt Christiani bello persequi infideles: ergo pro ipsa infidelitate. Et confirmatur, Quòd blasphemia non sit  ita magnum peccatum, sicut infidelitas. Quia  pro infidelitate est pœna capitalis Christiano  per leges ciuiles, non autem pro blasphemia.¶ Pro responsione sit prima propositio, Barbari* priusquã aliquid audissent de fide Christi, non peccabant peccato infidelitatis, eo ꝙ   non crederent Christo. Hæc propositio est ad  literam. S. Tho. secunda secundæ q. 10. articu. 1.{S. Thom.}ubi dicit, quòd apud eos, qui nihil audierunt.  de Christo, infidelitas non habet rationem  peccati, sed magis pœnæ, quia talis ignorantia  diuinorum, ex peccato primi parentis secuta  est. Qui autem (in quit) sic sunt infideles, damnantur quidem propter alia peccata, sed non  propter peccatum infidelitatis. Vnde Dominus dicit Iohan. 15. Si non uenissem, & loquutus eis non fuissem, peccatum non haberent.     Quod exponens August.{August.}dicit, quòd loquitur  de illo peccato, quo non crediderunt in Chri  stum. Idem uidetur dicere S. Tho. secunda secundæ, q. 10. di. 6. & q. 34. arti. 2. ad secundum.  Hæc propositio est contra multos doctores,  & primò contra Altisio. 3. p. in q. Vtrum fidei  potest subesse falsum{Altisio.}. Vbi dicit, quòd non poest aliquis habere ignorantiam inuincibilem,  nõ solũ Christi, sed cuiuscũque articuli fidei:  quia si faciat quod in se est, Dominus illuminabit, siue per doctorẽ intrinsecũ, siue extrinsecũ: & sic semperest peccatũ mortale credere aliquid cõtrariũ articulis fidei. Ponit exemplum  de uetula, cui episcopus prædicaret aliquid cõtra fidei articulum. Et generaliter dicit, quòd  ignorantia iuris diuini neminem excusat. Eadem fuit opinio Guillelmi Parisien. qui eodẽ   modo argumẽtatur. Vel enim talis facit quod  in se est, & illuminabitur: si non facit, non excusatur. Et in eadem sententia uidetur fuisse  Gerson. de spirituali uita animæ, lect. 4. Concors (inquit) est sententia doctorum, quòd in  his, quæ sunt iuris diuini, non cadit ignorantia inuincibilis, quin facienti quod in se est,  Deus semper assistat paratus illustrare mentẽ,  quantum oportebit ad salutem, & erroris euitationem. Et Hugo de sancto Victore libro 2.  parte 9. c. 5. dicit neminem excusari per ignorãtiam à præcepto baptismi suscipiendi: quia nisi sua culpa destiterit, audire & scire poterit, ut  exemplum est de Cornelio. Actuum 10. Hanc  sententiam & opinionem limitat Adrian. in  quodlibetis, q. 4. Ea, inquit, quæ sunt iuris diuini, sunt in duplici differẽtia. Quædam sunt,  ad quorum scientiam Deus non obligat omnes uniuersaliter, ut sunt apices iuris diuini,  & difficultates circa illud, & circa scripturam  sacram, & præcepta: & circa hæc bene potest  cadere ignorantia inuincibilis, etiam si quis  faciat totum quod in se est. Alia sunt, ad quorum scientiã Deus generaliter obligat omnes,  ut articuli fidei, præcepta uniuersalia legis: &  de his est uerum, quod doctores dicunt, quòd  non potest quis excusari per ignorantiam. Si  enim quis faciat quod in se est, illuminabitur  à Deo per doctorẽ interiorẽ, uel exteriorem.  Sed nihilominus conclusio posita uidetur expressè de intentione S. Tho. Et probatur, Tales, qui nunquam audierunt quantumcunque  sint aliâs peccatores, ignorant inuincibiliter:  ergo talis ignorantia non est peccatum. Antecedens patet ex illo ad Roma. 10. Quomodo  credent nisi audiant: quomodo autem audiẽt  sine prædicante? ergo si non est eis prædicata,  ignorant inuincibiliter, quia non possunt scire. Neque Paulus condemnat infideles, quia  non faciunt quod in se est, ut illuminentur à  Deo: sed quia cùm audissent, nõ crediderunt.     Nunquid (inquit) non audierunt? Et quidem  in omnem terram exiuit sonus eorum. Ex hoc  condemnat illos, quia in omnem terram fuit  prædicatum Euangelium, aliâs non condemnaturus quantumcunque haberent alia peccata. Vnde etiam decipitur Adrianus{Adrianus,}in alio puncto circa materiam de ignorantia. Dicit enim  in eodem quotlib. quòd etiam in materia morum si quis adhibet omnem industriam, & diligentiam ad sciendum ea quæ oportet, non satis est ad excusationem ignorãtiæ, nisi per contritionem peccatorum disponat se ad hoc ut  illuminetur à Deo: ut si quis dubitat de aliquo  contractu, & quærit à uiris doctis, & aliâs laborat ad sciendum ueritatem, & putat esse licitum: si fortè non est licitus, & exercet, nõ excusatur. Si fortè aliâs est in peccato, quia non  facit totum quod in se est ad uincendum ignorantiam, & licet stet, quòd etiam si disponat se  ad gratiam, non illuminetur: tamen non excusatur, nisi tollat hoc impedimentum, scilicet  peccatum. Vnde si de eodem casu & tractatu  Petrus & Iohannes dubitant, & faciunt æqualem diligentiam humanam, & uterque putat  esse licitũ: Petrus autem est in gratia, Iohannes in peccato: Petrus habet ignorantiam inuincibilem, Iohannes uincibilem: & si uterque exerceat contractum, Petrus excusatur,  Iohannes non excusatur. Fallitur inquam in     hoc, sicut à me disputatum est latè prima secũdæ, in materia de ignorantia. Mirabile enim  esset dicere, quòd in nulla materia iuris diuini posset habere ignorãtiam inuincibilem infidelis, imò quicunque est in peccato mortali.  Imò sequitur, quòd ille Petrus, qui erat in gratia, & ignorabat inuincibiliter aliquid circa  usuram, aut simoniam, solùm per hoc quòd  caderet in mortale, illa ignorantia fieret uincibilis. quod absurdum est.¶ Vnde dico, quòd* ad hoc, quòd ignorantia imputetur, & sit peccatum uel uincibilis, requiritur negligentia circa illam materiam, puta, quia noluit audire, uel auditum non credidit: & econtrario ad ignorantiam inuincibilem satis est, quòd fecerit humanam diligentiam ad sciendum, etiam si aliâs sit in mortali.  Vnde quantum ad hoc idem est iudicium nũc  & statim post aduentum Christi, uel post passionẽ eius. Nec posset Adrianus negare, quin  paulo post passionem Domini Iudæi, qui erãt  in India, uel Hispania, ignorabant inuincibiliter passionẽ Domini, quantumcunque essent  in mortali, imò expressè hoc ipse concedit in  1. q. ad quartum, in materia de obseruantia legalium. Et certum est, quòd Iudæi absentes à  Iudæa, siue essent in peccato, siue non, habebant ignorantiam de baptismo inuincibilem.  Sicut ergo tunc poterat cadere ignorantia inuincibilis de hoc, ita & nunc apud eos, apud  quos non est facta annuntiatio de baptismo.  Sed in hoc decipiuntur isti doctores, quia putant, ꝙ si ponamus ignorantiam inuincibilem  de baptismo, aut fide Christi, ꝙ statim consequitur, ꝙ possit aliquis saluari sine baptismo,  aut fide Christi. quod tamẽ nõ sequitur. Barbari enim ad quos non peruenit annuntiatio  fidei, aut religionis Christianæ, damnabũtur  propter peccata mortalia, aut idololatria0am, sed  non propter peccatum infidelitatis, ut dicit S.  Tho. quòd si facerent quod in se est, bene uiuẽdo secundum legem naturæ, ita est, ꝙ Dominus prouideret, & illuminaret illos circa nomen Christi: non ideo tamẽ sequitur, ꝙ si male uiuant, imputetur eis ad peccatum ignorantia, aut infidelitas circa baptismum, & fidem  Christianam.¶ Secunda propositio, Barbari* non ad primum nuntium fidei Christianæ tenentur credere, ita ꝙ peccent mortaliter, non credentes  Christo solùm per hoc, ꝙ simpliciter annuntiatur eis, & proponitur, ꝙ uera religio est  Christiana, & ꝙ Christus est saluator & redẽptor mundi, sine miraculis, aut quacũque alia  probatione, aut suasione. Probatur hæc cõclusio ex prima. Si enim antequã aliquid audissent de religione Christiana, excusabãtur, nõ   obligantur de nouo per huiusmodi simplicem     propositionem, & annuntiationem, cùm talis  annuntiatio nullum sit argumentum aut motiuum ad credendum. Imò, ut Caieta ait secũda secundæ, q. 1. articu. 4.{Caieta.}temere & imprudenter quis crederet aliquid, maximè in his, quæ   spectant ad salutẽ, nisi cognoscat à uiro fide digno illud asseri. quod barbari nõ cognoscent,  cũ ignorẽt qui, aut quales sint, qui eis nouã religionẽ proponũt. Et confirmatur, quia ut ait  S. Tho. secunda secundæ, q. 1. articu. 4. ad secũdũ argumen.{S. Thom.}& articu. 5. ad primũ, ea quæ sunt  fidei, sunt uisa, & euidentia sub ratione credibilis. non enim fidelis crederet nisi uideret ea  esse credenda, uel propter euidentiam signorum, uel propter aliquod huiusmodi. ergo ubi  neque huiusmodi signa, neque aliquod aliud  ad persuadendum concurrit, nõ tenentur barbari credere. Et cõfirmatur, quia si simul Saraceni eodem modo proponerent barbaris sectam suam simpliciter, sicut Christiani, nõ tenerentur eis credere, ut certum est. ergo nec  Christianis sine aliquo motiuo, & suasione  proponentibus, quia non possunt, nec tenentur diuinare utra sit uerior religio, nisi appareant probabiliora motiua pro altera parte.  hoc enim esset citò credere, quod est leuis cor  de, ut dicit Ecclesiasticus c. 19.{Eccle. 19.}Et confirmatur  per illud Iohan. 15.{Iohan. 15.}Si signa nõ fecissem, &c.  peccatum non haberent. ergo ubi nulla fiunt     signa, neque motiua, nullum erit peccatũ. Ex  qua propositione sequitur, quòd* si solùm illo modo proponatur fides barbaris, & nõ recipiant, nõ hac ratione possunt Hispani inferre illis bellum, neque iure belli contra eos agere. Patet, quia sunt innocẽtes quãtum ad hoc,  nec fecerunt aliquam iniuriam Hispanis. Et  cõfirmatur hoc corollarium, quia ut S. Tho.{S. Tho.}tradit secũda secũdæ, q. 4. articu. 1. ad bellum iustum requiritur causa iusta, ut scilicet illi, qui  impugnantur propter aliquã culpã, impugnationẽ mereãtur. Vnde Augustinus dicit libro  83. q. Iusta bella solent diffiniri, quæ ulciscuntur iniurias, si gens, uel ciuitas plectenda est,  quæ uel uindicare neglexerit quod à suis improbe factum est, uel reddere quod per iniuriam ablatum est. Si ergo nulla præcessit à barbaris iniuria, nulla est causa iusti belli. Et hæc  est sentẽtia cõmunis omniũ doctorũ, nõ solũ  theologorũ, sed etiã cõsultorũ, ut Hostiensis,{Hostien.}Innocẽtii{Innocen.}, & aliorũ. Et ponit eã disertè Caieta.{Caieta.}secuda secũdæ, q. 66. articu. 8. nec scio aliquẽ   doctorẽ qui oppositũ sentiat. Vnde hic nõ esset legitimus titulus ad occupãdas prouincias  barbarorum, & spoliandos priores dominos.  ¶ Tertia propositio, Si* barbari rogati & admoniti ut audiant pacificè loquentes de religione, nollent audire, non excusarẽtur à peccato mortali. Probatur, Quia, ut supponimus,     illi habent grauissimos errores, de quibus nõ   habent rationes uerisimiles, aut probabiles. ergo si quis admoneat eos, ut audiant, ac deliberent de rebus spectantibus ad religionem, tenentur saltem audire, & cõsultare. Item necessarium est eis ad salutem credere in Christum,  & baptizari. Marci ultimo,{Marc. ulti.}Qui crediderit,  &c. Sed non possunt credere, nisi audiant. ad  Rom. 10.{Rom. 10.}ergo tenentur audire, aliâs essent extra statum salutis, sine culpa sua, si non tenentur audire.¶ Quarta propositio, Si* fides Christiana pro  ponatur barbaris probabiliter, id est cũ argumentis probabilibus, & rationabilibus, & cũ  uita honesta, & secundum legem naturæ studiosam, quæ magnum est argumentum ad confirmandam ueritatem: & hoc non semel, & perfunctoriè, sed diligenter, & studiosè, barbari  tenentur recipere fidem Christi sub pœna peccati mortalis. Probatur ex 3. cõclusiõe, Quia si  tenentur audire, ergo & acquiescere auditis si  sunt rationabilia: & patet magnifestè ex illo  Marci ultimo{Marc. ulti.}, Eũtes in mundum uniuersum,  prædicate Enãgelium omni creaturæ. Qui crediderit, & baptizatus fuerit, saluus erit: qui uerò non crediderit, cõdemnabitur. Et per illud  Actuũ 4.{Act. 4.}Non est aliud nomen datum hominibus, in quo oporteat nos saluos fieri.¶ Secunda conclusio,* Non satis liquet mihi,     an fides Christiana fuerit barbaris, hactenꝰ ita  proposita, & annuntiata, ut teneantur credere  sub nouo peccato. Hoc dico, quia (ut patet ex  secunda propositione non tenentur credere,  nisi proponatur eis fides cum probabili per  suasione. Sed miracula, & signa nulla audio,  nec exempla uitæ adeò religiosa: contrà, multa scandala, seu facinora, & multas impietates.  Vnde non uidetur ꝙ religio Christiana satis  cõmodè, & piè sit illis prædicata, ut illi teneantur acquiescere: quanquã uidentur multi religiosi, & alii ecclesiastici uiri, & uita, & exemplis, & diligenti prædicatione sufficienter operam & industriam adhibuisse in hoc negotio,  nisi ab aliis, quibꝰ alia cura est, impediti essent.  ¶ Sexta propositio,* Quantumcunque fides  annuntiata sit barbaris probabiliter & sufficiẽter, & noluerint eam recipere: nontamen hac  ratione licet eos bello persequi, & spoliare bonis suis. Hæc conclusio est expressa S. Tho. secunda secundæ, q. 10. articu. 8. ubi dicit, ꝙ  infideles, qui nun quã susceperunt fidem, sicut Gẽtiles, & Iudæi, nullo modo sunt compellendi  ad fidem. Et est conclusio communis doctorũ  etiam in iure canonico & ciuili. Et probatur,  Quia credere est uoluntatis: timor autem multùm minuit de uoluntario, 3. Ethico. & ex timore seruili dũtaxat accedere ad mysteria, &  sacramenta Christi, sacrilegum est. Item probatur ex cap. de Iudæis 45. distin. De Iudæis{45. d. de Iudæis.}autẽ præcepit sancta synodus, nemini deinceps  ad credendũ uim inferre. cui enim uult, Deus  miseretur, & quem uult, indurat. Non est dubium quin sententia concilii Toletani sit, ut  non agatur cum Iudæis minis & terroribus  ad recipiendam fidem. E idem dicit expressè  Grego. in c. qui sincera.{Grego.}eadem distin. Qui sincera (inquit) intentione extraneos à Christiana religione, ad fidem cupiunt perfectam perducere, blandimentis debent, non asperitatibus studere: nam quicunque aliter agunt, &  eos sub hoc uelamine à cõsueta sui ritus uoluerint cultura remouere, suas illic magis quàm  Dei causas probantur attendere. Item probatur quæstio ex usu & cõsuetudine ecclesiæ. Nũ  quã enim imperatores Christiani, qui sanctissimos, & sapientissimos pontifices à concilio  habebant, bellum intulerunt infidelibus, eo  quòd nollent recipere Christianã religionẽ.  Item bellum, nullum argumentum est pro ueritate fidei Christianæ. ergo per bellum barbari non possunt moueri ad credendum, sed ad  fingendum se credere, & recipere fidem Christianam, quod immane, & sacrilegum est. Et  quãuis Scot. in 4. dict. 4. q. ultima{Scotus}, dicat, ꝙ religiose fieret, si infideles cogerentur à principibus minis & terroribus ad fidem: hoc tamẽ nõ   uidetur intelligere, nisi de infidelibus, qui     aliâs sunt subditi principum Christianorum,  de quibus postea dicetur. barbari autem non  sunt tales: unde puto ꝙ nec Scotus asserit de  barbaris istis. Patet itaque, ꝙ neque iste titulus idoneus est, & legitimus ad occupãdas prouincias barbarorum.¶ Alius titulus prætẽditur seriò, & est titulus  quintus, scilicet peccata ipsorum barbarorum.  Dicunt enim ꝙ licet non possint bello infestari ratione infidelitatis suæ, aut quia non recipiunt fidem Christianam, possunt tamẽ bello peti, propter alia peccata mortalia, quæ multa habẽt & ipsa grauissima, ut aiunt. Circa peccata autẽ mortalia distiguũt. Dicũt enim, ꝙ cũ   sint aliqua peccata, quæ nõ sunt cõtra legẽ naturæ, sed solũ cõtra legẽ diuinã positiuam: pro  his barbari non possũt infestari. Alia autẽ sunt  cõtra naturã, ut esus carnis humanæ, concubitus indifferẽs, cũ matre, sororibus, & cũ masculis: & pro his possunt infestari bello, & cogi,  ut ab his desistant. Et ratio utriusque est, quia  circa alia peccata, quæ sunt contra legem positiuam, non potest eis ostendi euidenter, quòd  malè faciant: circa alia autem contra legem naturæ, potest eis ostendi, quòd offendũt Deũ:  & per cõsequẽs coerceri ne offendãt Deũ. Præterea possunt cogi ut seruẽt legẽ, quã ipsi profitẽtur, ea autẽ est lex naturæ. Hæc est opinio.  Archiepis. Florenti.{Archiepis.}tertia parte, titulo 22. cap.     5. c. 8. post Augus.{Augus.}Anch.{Anch.}idem Sylues.