-    7 Gloria, quòd respondeat gratiæ, & non charitati.-    8 Opiniones secunda & tertia de augmento charitatis,     in quo differant à prima, examinatur.-    9 Agentia plura quòd nunquam producant maius lumen, uel calorem in primo puncto suæ sphæræ, uel  actiuitatis, quàm produceret unum illorum, quod  maximum est.-    10 Lumen productum quod nũquam sit maius, quàm sit  lumen in maximo luminoso.-    11 Charitatis per quemlibet actum quantumuis remissum, quòd mereatur quis, & habebit maiorẽ gloriam.-    12 Charitatis per quemlibet actum quantumuis remissum, quòd augeatur gratia.-    13 Charitatis si per actũ remissum non augetur charitas  statim, quòd uoluntarium uideatur dicere, quòd augeatur in fine uitæ.-    14 Habitus in augmento, an habeatur respectus non ad  intensiorem actus gradualem meritorij, sed ad quantitatem meriti.-    15 Habitus data opinione quòd non augeatur per actum  remissum, an plures actus remißi poßint augere habitum, uel etiam unus actus continuatus poßit æquiualere in merito uni actui intenso. Et de triplici istius  quæstionis opinione.-    16 Meritum, quòd nullo modo proportionetur intẽsioni.-    17 Meritum, quòd non solum proportionetur intentioni,  sed quòd nec magna multitudo actuum remissorum    æquiualeat uni actui intenso, uel perfecto.-    18 Meritum quòd non duplicetur, nisi sit magna continuatio & perseuerantia in actu.-    19 Habitus, quòd sine dubio augeatur, quandocun peruenitur ad meritum æquale cum actu intenso, siue per  multiplicationem, siue per intensionem.-    20 Charitas quomodo dupliciter diminuatur. Vno modo  per peccatum ueniale, alio modo per mortale.-       21 Charitas, uel gratia, an per peccatum ueniale diminuatur.-    22 Peccatum ueniale quòd nullum poßit tollere gratiam,  dato quòd quilibet tollat partem gratiæ.RELEGENDVS locus est  Pauli Apostoli Philip. 1.  "Oro ut  charitas uestra magis ac magis abundet &c." Relectio habet duas  partes. In prima agemꝰ de augmẽto charitatis. In secunda, de diminutione eius.  De augmento non omnes quęstiones tractare  statuimus: neque enim liceret in tam breui uitæ tempore: sed unam elegimus, quę inter Doctores celebrior est, & magis ad Theologum  spectat: & ea est, An* per quemlibet actum charitatis augeatur charitas. Et quidem pro parte  affirmatiua arguitur, quia quilibet talis actus  est meritorius glorię, ergo & gratię, & per cõsequens charitatis. Assumptũ patet, quia actus  bonus relatus in Deum, est bonus, & meritorius, ut latè tractat S. Tho. 1. 2. Consequentia  patet, quia gloria correspondet gratiæ & charitati: ergo si pro tali actu datur maior gloria,  ergo maior gratia, & charitas.¶ Pro parte negatiua arguitur, quia in agentibus naturalibus agens remissum non agit effectum intensiorem: ergo neque actus charitatis remissus auget habitũ charitatis intensum.  Consequentia probatur, quia de spiritualibus     & supernaturalibus debemus iudicare ꝑ proportionem ad naturalia, nisi oppositum constet testimonio scripturarum.¶ De quæstione hac est triplex opinio. Prima  tenet alterum extremum, quòd, scilicet, quolibet actu charitatis quantumcun remisso augetur charitas & gratia. Ista est communis opinio recentiorum, eorũ scilicet qui nominales  uocantur, ut est uidere apud Gabrie. in primo  dist. 17. quęst. 4. & in 2. dist. 23. quęst. 1. & in eisdem locis apud alios Doctores.¶ Secunda opinio tenet duo: primum, quòd  pro quolibet actu quantumuis remisso datur  maior gloria: secundum, quod per actum remissum non augetur charitas, aut gratia. Ista  opinio est Scoti in 4. & Ricard. in 2. dist. 16.¶ Tertia opinio tenet alterum extremum, quę   dicit, quòd per nullum actum augetur charitas, nisi sit intensior ipso habitu charitatis, &  per cõsequens, quòd pro tali actu nõ datur maior gloria. Ista opinio uel est, uel attribuitur  S. Tho. 1. 2. quæst. 52. art. 3. & 2. 2. quæst. 24. art.  6. & in primo d. 17. & uidetur opinio modernorum Doctorum 1. d. 17. q. 8. licet fortasse potius sit cum secunda opinione recitata. Ex his  opinionibus, primo uolo examinare quod  est commune tribus opinionibus. Commune  autem est ipsis, quòd per actum intensiorem  augetur habitus charitatis. Circa quod reuocatur in dubium, An actus* intensior habitu  augeat habitum secundùm suam totam latitudinem, an solùm secundum excessum, quem  habebat supra habitum. Verbi gratia, si habitus  est ut quatuor, & actus intensior ut octo, an  habitus ille augebitur per octo gradus, an solùm per quatuor. Et uidetur quòd actus intensior augeat habitum secundum suam totam latitudinẽ, quia aliâs non seruaretur debita proportio præmiorum ad merita. Si enim Petrus  habeat actum meritorium ut quatuor, & per  consequens habitum charitatis & gratiæ ut  quatuor, & postea habeat secundũ actum meritorium ut octo, si actus nõ augeat habitum  per totam latitudinẽ, sed solùm secundum excessum, sequitur quòd habitus charitatis &  gratię in Petro erit solùm ut octo: & cùm gloria correspondeat gratiæ, etiam erit ut octo, &  tamẽ habebit meritum ut duodecim. ergo gloria est minor meritis. Et iterum si Petrus &  Paulus primo habeant meritum ut quatuor, &  per consequens gratiam ut quatuor, & postea  Paulus habeat secundum actum meritorium  ut octo: iam secundùm hanc opinionem gratia Pauli erit solùm ut tria, & Petri ut quatuor.  ergo est proportio dupla: & similis proportio  erit in gloria: & tamen meritum Pauli fuit triplum merito Petri. ergo inter illos non seruaretur similis proportio inter pręmia, quæ fuit     inter merita. In contrarium autem arguit. Quia  in agentibus naturalibus agens intensum non  auget effectum minorẽ secundum totam suam  latitudinem, sed solum secundum excessum,  ergo ita est in habitibus & in actibus. Antecedens declaratur, & probatur, quia si calefactiuũ ut octo applicaretur calido ut quatuor,  non faceret calidum, ut duodecim, sed solum  ut octo. & quia solutio quęstionis principalis,  bona ex parte pendet ex hoc dubio, uolo id  diligentius examinare, & pono conclusionem  talem. Actus* intensior non auget habitum  per totam suam latitudinem, sed solùm secundum excessum, quem habet supra habitum.¶ Ista conclusio probatur. Primo, de habitibus acquisitis, quia loquendo de habitibus,  qui sunt in potentia naturali, puta intellectu,  & appetitu sensitiuo, uidetur sequi, quòd habitus quicun intendit, semper ad minus augeatur in duplo, quàm prius erat. Quia cùm  potentia naturalis agat semper ex toto conatu,  uidetur quòd semper actus elicitus ab habitu,  sit intensior habitu, & per consequens si auget  habitum secundum totam suam latitudinem,  semper augebit plus quàm in duplo, imò uidetur sequi, quòd per quemlibet actum sequentem augetur habitus plus quàm per omnes  præcedentes. Patet gradatim discurrendo per  actus. Si enim habitus prius sit ut quatuor,     actus sequens ex toto conatu ad minus erit ut  octo, & habitus ut sex, & sequens actus ad minus erit ut decem, & habitus ut nouemdecim,  & sequens actus ut uiginti, & habitus ut trigintanouem, & sic consequenter. Hoc autem  consequens nõ uidetur profecto admittendũ,  ergo nec ista opinio. Et confirmatur, quia  omne agens potest agere conformiter ad formam, per quam agit, ut calidum ut quatuor,  potest producere calorem ut quatuor: & lucidum ut quatuor, lumen ut quatuor. Ergo potentia agens per habitum ut decem, ad minus  potest producere actum ut decem: & sic potentia merè naturalis semper habet actum ad minus æqualem habitui, & per consequens semper augetur ad minus in duplo. Secũdo confirmatur: Quia profectò nihil aliud uidetur esse  habitus ut decem, quàm quòd possit producere actum ut decem: ergo habitus existens in  potentia naturali, semper producit actum ad  minus æquè intensum. Secundo principaliter  probatur idem de habitu infuso, quia similiter  sequitur, quòd si quis agit ex toto conatu, semper augebitur habitus infusus plus quàm in  duplo, imò per quemlibet actum sequentem  plus quàm per omnes præcedentes. Patet eodem modo, sicut prius, quia actus sequens habitum est ex toto conatu, uidetur quòd sit intensior habitu, & per consequens auget habitum secundum totam suam latitudinem, semper auget habitum plus quàm omnes præcedentes. Si enim omnes actus pręcedentes fuerunt mille graduũ, & per consequens est mille  graduũ actus productus ex tali habitu, ex toto  conatu erit intensior quàm mille graduum, &  sic augebit habitum plus quàm omnes actus  pręcedentes. Ex quo iterum sequitur, quòd  talis actus erit maioris meriti, quàm actus pręcedentes, & quòd pro quolibet actu sequenti  habebit quis maiorem gloriam, quàm pro omnibus præcedẽtibus. Quod omnino uidetur  absurdissimum. Neque enim est opinabile,  quòd Ioannes Baptista, aut etiam beata Virgo  per quemlibet actum, in ultimo uitæ suæ, plus  mereretur, quàm per omnes præcedẽtes. Et certè hoc argumentum ita uidetur urgere, quòd  non uideatur facilis solutio. Sed tamen potest  responderi uno ex tribus modis. Primo, potest dici ad argumẽtum, quòd homines communiter non agunt ex toto conatu, et per consequens actus non est intensior habitu, & sic  ruit id quod inferebatur. Sed profectò solutio nulla ex parte satis facit. Primo, quia saltẽ aliquando uiri perfecti uidetur, quòd agat  ex toto conatu. Item satis magnum inconueniens uidetur, quòd hoc possit contingere, etsi non semper contingat: ne enim rationabiliter esset concedendum, quòd Petrus, aut     Paulus, aut etiam Adam post tot annos non  mutato obiecto, neque aliis circunstantiis haberent uanam dilectionem dei, per quam plus  mererẽtur, quàm per omnes actus totius uitæ.  Et ideo secundo & apertius potest dici, quòd  etiam si quis agat ex toto conatu, actus non  proueniet ad totã latitudinem habitus, quando habitus est magnæ intentionis: utpote si  quis habeat charitatem ut centum, quantumcunque agat ex toto conatu, non habebit dilectionem ut centum, ne fortè ut quinquaginta. Sed ne hoc uidetur satis facere, quia  non uidetur intelligibile quare habitus sit ut  centum, nisi quia potest producere actum ut  centum, cùm neque habitus dicatur in ordine  ad actum, ne est luminosum ut decem, quod  non potest producere lumen ut decem, & cùm  qualibet alia forma possit producere effectum  secundum totam suam intensionem in subiecto capaci, ut de calore, luce, & frigore patet,  quod erit merè uoluntarium dicere, quòd hoc  est singulare in habitibus, ut non possint producere effectum æqualem sibi.¶ Item saltem quilibet talis actus, qui sequeretur ex tali habitu intẽsissimo, esset incredibilis  intensionis. Cùm enim cęteris paribus, ex maiori habitu producatur intensior actus, si quilibet actus auget habitum secundum totam latitudinem, fiet breui tempore habitus ita intensus, ut actus sequens non possit esse nisi intensissimus. Et maximè, quia quanto aliquis  magis inclinatur ad aliquem actum, tanto agit  cum maiori conatu, & sic cùm habitus augeat  inclinationem regulariter, semper erit maior  conatus in actu sequenti, quàm in præcedentibus: & sic dato, quòd actus sequens non adæquet omnes præcedentes, saltem ęquiualeret  medietati, aut tertiæ, aut quartę parti omnium  actuum præcedentium ipsum, quod non est  paruum inconueniens. Et si addas, quòd charitas augetur non solùm per proprium actum,  sed per omnem actum meritorium cuiuslibet  uirtutis, & quælibet etiam uirtus inuicem per  actus aliarum uirtutum: & sic actus auget habitum per totam suam intensionẽ. Vides quò  progreditur intensio cuiuslibet habitus? Imò  uidetur similis calculatio, qualis solet poni in  aceruatione illa uulgari de ludo latrũculario,  aut de granis frumenti. Siquis enim prima dic  soluerit unum granum frumenti, & secunda  die duo, & tertia quatuor, & quarta octo, &  sic consequenter, profectò ante finem anni,  tam in immensum cresceret multitudo frumẽti, ut totus ager Campaniæ ferre tantum frumenti uno anno non posset, imò neque tota  Hispania. Similis profectò ratio uidetur sequi  in proposito, si nuda potentia producat actũ   ut unum, & habitus sit ut unum, sequẽs actus     uidetur quòd sit ut duo, & habitus ut tria, secundum hanc opinionem, & sequens actus ut  quatuor, & habitus ut septẽ, & sic semper qualibet die fiet duplo maior totus habitus, &  paucis annis ne cogitari quidem possit tanta intensio habitus. Item ad minus uitare non  possemus secũdum hanc opinionem, quin saltem in eo, qui per longum tempus perseuerat  in gratia, essent habitus infusi, certè plus quàm  ostendat experientia. Ne enim experiuntur  boni tantam in se intẽtionem habituũ, quanta esset in illis, si ad istum modum augerentur.  Item si actus essent ita intensi ratione habituũ,  sequitur maior motus in appetitu sensitiuo,  qui naturaliter ex actu uoluntatis mouetur,  quàm experientia monstrat. Si enim pœnitentia infusa esset ita intensa, sicut per hanc rationem oporteret esse, etiã de præteritis & præsentibus esset tristitia interior intensissima, &  sequeretur intensissimus dolor in appetitu sensitiuo, quod tamẽ raro sancti experiuntur. Sed  ad hoc argumentũ de experientia respondent,  & est tertia solutio, quòd non habemus experientiam de intensione habituum infusorum,  sicut nec de ipsis habitibus infusis. Sed nec hęc  solutio sufficit. Primo, quia saltem haberemus  experientiam de intensione ipsorum actuum  præcedentium ab habitibus infusis, & iterum  ex actibus uirtutum infusarum (secundum opinionem omnium aliorum à S. Thom.) producuntur, & augentur habitus acquisiti, & sic saltem experientia perciperemus istam admirabilem intensionem habituum. Quibus omnibus  si addas argumentum factum à principio de  agente naturali, certè uidebitur conclusio posita satis confirmata. Si enim calefactiuum ut  octo, superueniens calido ut quatuor, non  auget nisi per quatuor gradus, nescio quis hoc  priuilegiũ dedit actui ut octo, ut augeat habitũ   ut quatuor per octo gradus. Sed restat modò  soluere argumentum factum à principio contra conclusionem, quia uidebitur quòd ex illa  conclusione non seruatur proportio præmii  ad meritum, nec meritorũ inter se ad præmia.  Pro cuius solutione pręsuppono duo. Primum  est, quòd gratia distinguitur à charitate. Hoc  suppositum in pręsentia non probo, quia mihi  satis est respondere ad argumentum secundum  principia S. Tho. Et qui hoc suppositum negant, habent quærere aliam solutionem. Secundum quod suppono, est, quòd gratia non  oportet quòd sit æqualis charitati. Hoc tamen  ostendã necessario esse dicendum. Et uidetur  probari in Christo, in quo secundũ opinionẽ   cõmuniorem fuit infinita gratia, & tamẽ non  fuit infinita charitas. Quod probatur, quia eadem ratione fuissent omnes aliæ uirtutes infinitæ, & sic esset actus eius infiniti meritoriè,     ut infinita tristitia, & ex consequenti non posset naturaliter uiuere: quia ex infinita tristitia  in uoluntate, sequitur naturaliter tãtus motus  in appetitu sensitiuo, quòd non posset naturaliter cum illo uiuere.¶ His suppositis ad argumentũ respondeo per  quatuor dicta. Primũ,* quilibet actus meritorius auget gratiam secundum totam suam latitudinem, & non solum secundum excessum  supra habitum. Patet hoc clarè, quia pro tali  actu debetur gloria secundum totam latitudinem actus, & gloria correspondet gratiæ, ut in  præsentia suppono: ergo augetur gratia secundum totam latitudinem actus, & gloriæ: ut si  est gratia ut quatuor, & actus meritorius ut  octo, dico quòd gratia fiet duodecim graduũ.  Et confirmatur, quia iste est gratior ut octo, quam   prius erat, ergo gratia est aucta ut octo. Secũdũ dictum, Charitas* non augetur per totã latitudinem actus, sed solum secũdum excessum  actus supra habitum. Hoc est probatum omnibus argumẽtis suprà positis. Tertium dictum,  Charitas* nunquam est æqualis gratiæ saltẽ in  adulto. Hoc patet ex dictis, quia actus auget  gratiam secundum totam suam latitudinem,  & charitatem solùm secundum excessum, ergo gratia est maior, quàm charitas. Quartum  dictum, Gloria* respōdet gratiæ, & non charitati. Patet, quia per gratiam sumus grati &     digni gloria: charitas aut data est ad diligendum, sicut fides ad credendum. Item patet hoc  de actu, ex tribus dictis iam positis. Ex his dictis patet solutio ad argumentum: respondente enim gloria gratiæ, seruatur proportio meritorum ad præmia, & etiam si charitas nõ augeatur secundum totam latitudinem, prout  declaratum est. Ne ex isto augmento gratiæ   sequuntur inconuenientia, quæ suprà inferebamus: gratia enim non facit ad intensionem  actus, sed solum charitas: & sic licet augeatur  gratia in duplo, non sequitur quòd actus sequens sit duplo maior, quàm prius, quia charitas non fuit aucta in duplo. Et certè quicquid secundum alias opiniones sit diceudum,  uidetur necessarium respōdere secundum opinionem S. Tho. & Durand. Scot. & Ricard.  & omnium aliorum, qui tenent, quòd habitus  non augetur nisi per actus intẽsiores. Si enim  ita est, & actus auget habitum secundum totam suam latitudinem, necessarium est concedere corrolarium illatum, quòd habitus nunquam augetur quin augeatur plus quàm in duplo, quàm prius erat, ut patet intelligenti. Et  sic in Adam, uel alio ex patribus antiquis, qui  ferme ad mille annos uixerunt, in ultimis annis uitæ suæ nunquam potuerunt augere habitũ, quin augeretur plus quàm esset tota intentio habitus præcedentis, quod est absurdissimum. Sed quia hoc dubium est commune in omni opinione, & argumentum uidetur procedere contra omnes, ideo ad hoc argumentum de proportione meritorũ ad præmium tenendo quòd gratia & charitas sunt  idem, oportet respondere, quòd charitas per  actum meritorium augetur in esse gratiæ secundum totam latitudinem actus, in esse autem  charitatis solum secundum excessum. Et sic  etiam seruabitur proportio meritorũ ad præmium: & uidetur quòd etiam secundum communem opinionem oportet concedere, quòd  gratiam oportet esse maiorem in esse gratiæ,  quàm in esse charitatis, ut patet in Christo, in  quo gratia fuit infinita, charitas autem in esse  charitatis finita, ut suprà probatum est, & hoc  modo conclusio posita posset defendi in omni  opinione.¶ Secundo oportet examinare id, in quo differunt secunda & tertia opinio à prima. Differunt* autem in hoc, quòd prima putat charitatem augeri etiam per actus remissiores. Secũda & tertia defendunt, quòd non augetur charitas, nisi per actus intẽsiores. Arguitur ergo ꝓ   secũda & tertia opinione contra primã. Primo  argumento Durand. Quia non est dignus nouo beneficio & gratia qui abutitur, uel negligenter utitur iam receptis beneficiis, sed qui  habet charitatem intensam tepidè & remissè     operans, negligenter se habet & abutitur charitate. ergo non est dignus ut augeatur. Et si  hoc argumentum uideatur prima facie leue, &  infirmum, tamen si quis consideret quòd in  hac materia non possunt fieri argumenta euidentia, multominus quàm in aliis materiis moralibus, non contemnet argumentum. Si enim  licet arguere ab humanis ad diuina, profectò  hoc est morale, & familiare in uita politica, ut  qui in obsequendo & promerendo apud dominum uel principem fit negligentior, & remissior, non crescit in gratia, & amicitia apud  dominum, sed bene agitur cum illo, si perseuerat in eadem gratia, in qua prius erat, etiam  si aliâs non offendat. Si ergo inuisibilia Dei  per ea quæ facta sunt intellecta conspiciuntur,  non malè arguimus, & timendũ est ne ita nobis cõtingat apud Deum remissè & negligenter operando. Secundo arguitur argumento  S. Thom. Habitus acquisitus non augetur per  actus remissiores, ergo nec habitus infusus.  Et quia hoc est unum ex præcipuis argumentis, uolo examinare quantum ualeat. Et primò  probatur consequentia, quia licet habitus infusus nõ augeatur effectiuè ab actibus, tamen  uerisimile est, quòd communiter non augetur  adeò ac si augeretur effectiuè, sicut habitus acquisitus, aliàs si non oportet seruare proportionem ad naturalia, quid possimus fingere de     rebus spiritualibus, utpote nobis ignotis? Et  confirmatur cõclusio, quia si charitas augeretur effectiuè per actus meritorios, non aliter  diceremus augere, nisi sicut habitus acquisiti. Et confirmatur iterum, quia secundum  aduersarios per eosdem actus, per quos meritoriè augetur habitus infusus, augetur effectiuè habitꝰ acquisitus: ergo uidetur, quòd si per  actus remissos nõ augetur habitus acquisitus,  ergo nec etiam infusus. Antecedens autem,  quia negatur non solum ab aduersariis nostræ   opinionis, sed etiam à Durãdo, qui est in eade   sententia nobiscum, primo probatur, quia similes actus similes habitus causant. Arist. secundo Ethic. ergo uidetur quòd actus remissi  non possunt facere habitum intensum, qui  non est sibi similis, quanquam scio non in  hoc proposito locutum in eo loco.¶ Item omne agens intendit assimilare sibi  passum, ergo actus remissi non augent habitum: quia hoc non est facere simile, sed dissimile. Item passum in principio est dissimile  agenti, & in fine simile. secundo de anima. ergo actus remissus non auget habitũ intensum,  aliàs in fine actionis habitus non esset similis  actui, sed dissimilis. Item calidum ut quatuor,  non aget in calidum ut quinque: ergo nec  actus ut quatuor, aget in habitum ut quinque:  uel ostendatur hoc priuilegiũ in actibus, quòd     non sit in aliis agentibus naturalibus. Itẽ actus  remissus nihil agit in continuatione, ergo nec  in principio. Consequentia patet, quia non est  maioris actiuitatis, nec est maior resistentia.  Antecedẽs probatur, quia agẽs naturale quod  agit sine resistentia, nihil agit in continuatione, sicut patet de sole respectu cœli: sed actus  nullam habet resistentiam ad producendum,  uel ad augendum habitum, ergo nihil agit in  continuatione. Et confirmatur, quia si actus  ageret in continuatione, malè uitaretur argumentum commune de infinita intensione. Si  enim in quolibet instanti habitus augetur per  certum gradum, sequitur infinita intensio in  quantocun paruo tempore. Et confirmatur  iterum per argumentum cõmune, quod etiam  non facile uitabitur, quum sequatur infinita  intentio. Si enim actus ut quatuor, augeat habitum ut quatuor, & fiat ut quinque, iterum  habitus ut quinque, augeat habitum ut quatuor, & fiat ut quinque, & iterum actus augebit habitum, & sic pro eodem instanti fit infinita intensio actus & habitus. Secundum autẽ   communem opinionem, uidetur facilè expediri hoc argumentum. Siue enim in continuatione, siue in elicione actus quandocun ueniat ad hoc, ut actus sit æqualis, uel minor habitu, cessat omnis actio, & sic si actus sit ut  quinque, & habitus ut quatuor, in primo instanti habitus fiet ut quinque, & neque per reactionem ne per continuationem fiet maior intensio: quia iam agens & passum sunt similia, & simile non agit in simile, ne minus  in maius. Item ex contraria opinione sequitur, quòd assensus conclusionis erit intensior  assensu præmissarum. Consequens est contra  Arist. lib. Poste. & contra totam dialecticam.  Probatur consequentia. Sit enim ita, quòd  assensus præmissarum sit ut quinque, & conclusionis ut quatuor: & per consequens habitus scientificus etiam ut quatuor, uolo quòd  habens talem habitum eliciat frequẽter assensum conclusionis, non cogitando actualiter  de præmissis, quia sine dubio est possibile, tũc  secundum opinionem contrariam augebitur  habitus scientificus, & poterit fieri ut quin,  & ut sex: & per consequẽs etiam assensus conclusionis erit ut sex, & sic intẽsior assensus pręmissarum. Et confirmatur, quia sequitur, quòd  talis assensus erit euidentior assensu præmissarum, quia quilibet gradus est euidens: ergo si  assensus conclusionis est intensus ut sex, ergo  euidens ut sex. Confirmatur secundo. Volo  enim quòd post primam demonstrationem, in  qua assensus conclusionis sit ut quatuor, adducantur nouæ demonstrationes æquales cum  prima euidentia & intensione, tũc per aduersarios augetur habitus scientificus: & sic iterũ      assensus scientificus poterit peruenire ad intensionem & euidentiam supra quemlibet assensum præmissarum. Ista argumenta etsi non concludant & conuincant, certè uidentur ualde  probabilem facere opinionem. Sed quia præcipuum fundamentum huius opinionis est,  quòd in naturalibus agens remissum non auget effectum intensiorem, uel quòd agens remissum superueniens agẽti intensiori non facit effectum intensiorem, quòd non solum aduersæ opiniones, sed etiam Durandus, qui nobiscum sentit, negat: ideo arguitur contra hoc  fundamentum: & probo, quòd agẽs remissum  augeat effectum intensiorem. Et arguitur argumento Durandi, & etiam Gabr. nam experientia docet quòd tria & quatuor lucernæ superuenientes primę lucernæ intensiori, uel æquali  intensius illuminant quàm sola prima, ergo  agens remissum, uel æquale &c. Idem probatur  de ignibus, maiorem enim calorem producũt  multi ignes uel æquales, uel etiam maiores &  minores, quàm solus unus: ergo ruit fundamentum de agenti naturali. Ad argumentum  dico primo, quòd* nunquam plura agentia  producunt maius lumen, uel calorem in primo puncto (ut ita dicam) suæ spherę uel actiuitatis, quàm produceret unum illorum, quod  maximum est. Secundo dico, quòd* nunquã lumen productum est maius quàm sit lumen in maximo luminoso, ut si sit unum luminosum ut octo, & multa alia ut octo, uel minora, nunquam lumen productum erit supra  octo. Et probatur utrun dictum & fundamentum principale. Certum est enim, quòd si  sol diuideretur in duas medietates ut fierent  duo luminosa, nulla alia mutatione facta, non  producerent intensius lumen, quàm nunc pro  ducunt: sed una medietas produceret intensum  lumen sicut sol producit: ergo duæ medietates  non producerent maius lumen, quàm una medietas. Minor probatur, quia sol est uniformis secundum lumen, & tam intensum lumen  est in medietate solis, sicut in toto sole. Ergo  tam intensum lumen producit medietas solis,  sicut totus sol. Et idem est iudicium de igne  & quolibet alio agente naturali. Si enim ignis  sit omniformiter calidus, tantum calorem intensiuè produceret medietas ignis, sicut totus ignis, & duæ medietates separatæ non  producerent plus quàm totum: ergo duæ medietates non producerent intensiorẽ calorem,  quàm una medietas, & sic plura agentia naturalia non producerent intensiorem effectum,  quàm unum illorum: nec agentia æqualia se  adiuuant ad producendum intensiorem effectum. Et confirmatur, quia si sint decem luminosa ut quatuor, & ex illis fiat unum, totum  erit ut quatuor, & non plus. Sicut si ex multis     albis ut quatuor, fiat unum album, erit solum  ut quatuor. Sed quodlibet luminosum ut quatuor, poterit producere lumen ut quatuor. ergo luminosum compositum ex illis non producit intensius lumen, quàm singula luminosa  ut quatuor. Sed non agunt intensius luminosa separata, quàm in unum composita, ergo  non intensius agunt decem luminosa ut quatuor, quàm unum illorum. Et confirmatur,  quia mirabile esset, quòd aggregatũ ex omnibus luminosis non sit nisi ut quatuor, & producat lumen intensius quàm quatuor, cum  nullum agens agat supra suam intensionem.  Item aliàs sequeretur, quòd daretur maius maximo. Si enim agens æquale uel minus iuuet  ad augendam intensionem, ergo si maximè  calidum aut luminosum sit ut decem, & apponatur ei luminosum ut decem, uel ut quinque,  lumen productum esset ut undecim uel duodecim, & sic maius maximo.¶ Ad argumentum de experiẽtia dico primo,  quòd magnitudo, seu multitudo materiæ etiã   in eadem intẽsione facit ad intentionem actiuitatis, ita ut si calefactiuum pedale intẽsionis  ut quatuor potest calefacere per uiginti passus, calefactiuũ decempedale eiusdem intẽsionis ut quatuor calefacit per quinquaginta passus. Secundò, omne agens fortius agit in propinquũ, quàm in remotum. Tertiò, agens agit     uniformiter difformiter per spatium uel sphęrã actiuitatis, ita ut si agens sit ut octo, illuminaret spatium duorũ passuum, ita ut in quinto passu esset lumẽ ut sex, & in decem ut quatuor, & in quindecim ut duo, & sic cõsequenter. ergo si adduntur alia quatuor similia luminosa, intensione & quantitate, iam erit  spatium illuminatum quinque graduum, ut  centum passuum, & uiginti passuum, ut prius  erat lumẽ ut quatuor, erit plus quàm sex, quia  in quinque passuum erit lumen ut quatuor.  Et idem erit, si luminosum ut octo addatur luminoso ut quatuor, augebitur in sphæra actiuitatis, & per consequens intensio. Secundo  sequitur, ꝙ nunquam erit maius lumẽ in quocun puncto, quàm sit in maximo luminoso,  quòd si erat ut octo, nunquam in medio erit  maius lumen quàm ut octo, quotcunque sint  agentia. Et confirmatur hoc, quia ut crescit  lumen, aut calor, si luminosum idem aut calidum fiat maius in quantitate, sic si multituplicentur luminosa, ut notum est. sed si luminosum pedale aut ignis pedalis intensionis ut  octo fiat tripedale manente eadem intẽsione,  nullus dicet, quòd producat lumen aut calorem ultra octo: ne unquam experientia aliter docuit multiplicatis agentibus augeri effectum, quàm sicut dictum est. Imò ex hoc argumento arguitur contra opinionem cõtrariam.     Nam quotcũ multiplicẽtur agentia ut quatuor, siue simul, siue successiuè, nũquam producunt effectum supra quatuor: ergo quantumcunque multiplicentur actus ut quatuor,  nunquam producent habitum supra quatuor. Et ita patet quid dicendum sit ad primum argumentum contra fundamentum conclusionis.¶ Sed arguitur aliter secundo, contra fundamentum de habitu acquisito. & probo, quòd  quilibet actus quantumuis remissus, augeat  habitum acquisitum, quia aliâs sequeretur,  quòd nunquam augeretur habitus, nisi augeretur conatus potentiæ. Patet, quia si secundus actus non est maior: primo, nihil facit secundum opinionem: sed ut sit maior actus,  uidetur ꝙ sequitur maior conatus, ergo infertur illatum. Ad hoc dico, primo negando  consequentiam, quia cum æquali conatu posito habitu producitur maior actus. & est conmunis opinio, sed Durandus hoc negat, quia  tenet quòd habitus non facit de per se maiorem intensionem: sed non est probabilis eius  sententia.¶ Tertio arguit, Experientia docet, quòd ex  frequentatione actuum semper augetur habitus, sed non uidetur quòd semper actus sequentes sint intensiores præcedentibus, ergo     hoc non requiritur ad augmentum habitus.  Dico primò, imò experientia docet, quòd si  quis remissè & tepidè operatur, non inuenit  se promptiorem, quòd tamen esset, si habitus  augeretur. Secundo dico, ꝙ regulariter ubi est  maior inclinatio, est maior conatus, & quia habitus auget inclinationem, consequenter qui  operatur ex habitu, operatur ex maiori conatu, & ideo regulariter actus sequentes sunt intensiores. Et sic uidetur manere secundum argumentum principale in suo uigore.¶ Tertio principaliter arguit pro nostra opinione, quia ut latè probatum est, actus intensior auget habitum solum secũdum excessum,  ergo actus æqualis, uel minor nihil auget. Patet consequẽtia, quia si actus ut sex, habet habitum ut quatuor, uel auget præcisè per duos  gradus: ergo actus ut tria uidetur quòd nihil  augeat. Si enim actus auget habitum solum  secundum excessum, ergo si non excedit, uidetur quòd non augeat. Et confirmatur, quia  in naturalibus, ut dictum est, remissius agens  non auget effectum intensiorem.¶ Quarto arguitur, Experientia docet, ꝙ qui  remissè & tepidè operatur, facile amittit habitum. quod non esset, si talis habitus augeretur: esset enim difficilius, & firmius, quod  non ita contingit. Imò qui consueuit tepidè     operari, facilè desinit operari. Plurima argumenta possent fieri de hac opinione, licet dicta sunt potiora.¶ Sed pro maiori declaratione materiæ arguitur pro prima opinione contra secundum &  tertium: & probo, quòd habitus augetur per  quemlibet actum. Et primo arguo argumento facto in principio conclusionis, quia talis  actus etiam remissus, loquendo de habitu charitatis infuso, est meritorius. ergo respondet  aliquis gradus gloriæ, & gloria correspondet  charitati. ergo ratione talis actus augetur gratia & charitas. Dico primo quòd non est certum, quòd patres antiqui senserunt de hoc  dubio, & moderni quidem ita uolunt intelligere. S. Thom. in 1. distinct. 17. quęst. 2.  dicit, quòd ad multitudinem actus charitatis  non necessariò sequitur augmentum præmii  essentialis. Scot. in 4. uidetur dicere, quòd  pro actu remissio sicut habebit gradum gloriæ, ita habebit gradum gratiæ in fine uitæ.  Quidquid senserint patres, quod probabilius  est respōdeo per tres propositiones. Per* quẽlibet actum charitatis quantumuis remissum  meretur quis, & habebit maiorem gloriam.  Hæc propositio uidetur esse S. Tho. 1. 2. q. 52.  & 2. 2. q. 24. art. 6. licet fortasse super sententias  aliter senserit. Eadẽ propositio est apertè Scot.  Et primò probatur, quia uidetur repugnare     quòd sit meritorius de cõdigno, & non detur  pro eo præmium. Item perfecti uiri uiderentur esse multo iniquioris conditionis, si habentes habitus intensissimos, fortè aliquando  elicientes actus minoris intensionis, omnino  frustrarentur præmio, qui tamen actus apud  imperfectos essent ualde meritorii. Item uidetur facere, quòd Dominus dicit Matth. 10.  Quicun potum dederit calicem aquæ frigidæ (etiam non ita feruenti actu) non perdet  mercedem suã. Item uidetur facere Matth. 19.  Si uis ad uitã ingredi, serua mandata. Certum  est, quòd per actus remissos charitatis seruat  quis mandata. ergo pro illis habebit uitam  æternam. Item attritio quantumcun remissa, dummodo habeat alias circunstantias, est  sufficiens dispositio ad gratiam & gloriam.  Item omnino uidetur absurdũ, & acerbum,  ut siquis heri habuisset actum ut decem, & habuisset pro illo magnum præmium, quia scilicet habebat habitum remissiorem, & hodie  quia creuit habitus ꝓ simili actu, nullam mercedem habeat. Item pro actu intensiori, ut  dictum est, augetur charitas solum penes excessum actus, tamen datur gloria proportionabiliter ad totam latitudinẽ actus, ergo pro  actu remisso dabitur etiam proportionabiliter  aliquis gradus gloriæ. Et quidquid sit de argumentis & opinionibus nouorũ theologorum,     nullo modo dubito de hac propositione, quia  ex fide, & sacris literis habemus apertè, quòd  pro bonis actibus, saltem ex gratia præcedentibus, habemus gloriam in cœlo. An autem  per actus remissos augeatur habitus necne,  totũ pẽdet ex opinionibꝰ, propter quas nullo  modo debemus discedere à regula, & synceritate scripturarum, quæ apertè nobis permittunt præmium pro bonis operibus, iuxta id,  Vt recipiat unusquis prout in corpore gessit  siue bonum, siue malum. Hoc certè indignum  uidetur diuina bonitate, ut pro actu malo  quantumcun remisso recipiat quis pœnam,  & pro actu bono remisso non habeat mercedem.¶ Secunda propositio, Quolibet* tali actu augetur gratia. Hęc patet ex primo, quia si pro illo debetur ei maior gloria, ergo talis est dignus maiori gloria: & per consequens, est gratior. Nihil enim aliud uidetur esse gratius,  quàm dignius, & magis acceptum ad uitam  æternam. ergo qui prius erat gratus ut decem,  si pro actu ut duo debentur ei duo gradus gloriæ, iam est gratus ut duodecim. Similiter ergo  sicut suprà diximus, quòd per actum intensum  augetur gratia secundum totam latitudinem  actus, charitas autem solum secundum excessum, ita dicimus quòd per actum remissum augetur gratia, non autem charitas.¶ Tertia propositio,* si per actum remissum  nõ augetur charitas statim, uoluntariũ uidetur  dicere, ꝙ augetur in fine uitæ. Nihil enim de  hoc est nobis traditum. Secundo principaliter  arguitur pro eadẽ prima opinione, quia actus  minus intensus potest esse magis meritorius  quàm actus magis intensus, ergo si per actum  intensiorem augetur habitus, ergo etiam per  actum minus intensum. Consequentia patet,  quia habitus infusus non auget nisi meritoriè,  ergo ubi maius meritum est maius augmentũ.  Et antecedens probatur clarè, quia maius meritum est dare totam substantiam pauperibus,  etiam per actum remissum, quàm unum denarium per actum intensum. Dico quòd argumentum petit dubium, An* in augmento habitus habeatur respectus non ad intensionem  actus gradualem meritorii, sed ad quantitatem  meriti. Et posset quidem uideri probabiliter,  quòd debeat haberi respectus solum ad intensionem, quia uidetur quòd augeatur habitus  meritoriè, sicut augeret effectiuè, si actus posset augere: sed si actus augeret effectiuè habitum, augeret secundum intensionem gradualem, & non secundum meritum, ut patet de  habitu acquisito, qui augetur ab actu meritorio, non secundum proportionem meriti, sed  secundum gradualem & naturalem intensionem: ergo similiter uidetur dicendum de habitu infuso. Et confirmatur, quia per actum  meritorium uirtutis acquisitę augetur habitus  infusus, ergo uidetur quòd proportionabile  sicut auget habitum acquisitum penes intensionem gradualem, & non penes meritum, ita  augeat habitum infusum. Item quia sicut patet  ex superioribus, augmentum charitatis non  facit per se ad præmium, sed solum ad intensiorem actum eliciendum. Pręmium enim est  respectu gratiæ, & non charitatis. ergo rationabilius uidetur, ꝙ magis in intensione charitatis habeatur respectus ad intensionẽ gradualem actus, quàm ad meritum. Sed his non obstantibus dico probabilius ad dubium, quòd  etiam habitus charitatis, & alii habitus infusi  augentur secundum proportionem meriti, &  non secundum intensionem gradualem actus.  Probatur, quia uirtutes infusæ sunt dona dei,  & quodam modo præmia actuum bonorum.  ergo omnino est tenendum, quòd meli oribus  dantur maiora dona, & maiores uirtutes. Sic  qui magis meretur melior est, ergo magis augentur in eo uirtutes quantuncum alius habeat actus intensiores, sed non æque meritorios. Tertio principaliter arguitur, Ponamus  Petrum in charitate ut octo, & habeat successiuè duos actus meritorios, utrum ut sex: &  Paulus item habeat charitatem ut octo, & habeat unum actum ut duodecim. Arguitur sic,     In Paulo augetur charitas, ergo etiam in Petro, qui tamen habet actus remissos. Patet consequentia, quia æqualiter meretur, & ex præcedenti determinatione in augmento habituũ   habeatur solum respectus ad meritum: ergo si  augetur in Paulo, etiam in Petro: & quia  tangitur eadem difficultas, arguituur quarto,  quia actus in continuatione est meritorius, ergo quilibet actus quantuncum remissus per  continuationem potest peruenire ad meritum  actus intensioris: sed ut dictum est, intensio  fit ratione meriti, ergo per actum remissum  augetur habitus: ut uerbi gratia, si quis habeat  habitum ut octo, eliceat actum ut quatuor, ille  actus per cõtinuationem fit meritorius ut decem: quia certũ est, quòd quanto maiori tempore continuatur, tanto magis meritorius: &  cum quilibet actus cõtinuatur, ut est communis sententia, & experientia docet, uidetur,  quòd quilibet actus remissus augeat habitum.  Dico quòd ista duo argumenta petunt dubiũ,  An* data etiam opinione quòd habitus non  augeatur per actum remissum, plures actus remissi possint augere habitum, uel etiam unus  actus continuatus possit ęquiualere in merito  uni actui intenso. De quo dubio sunt tres opiniones. Prima, quòd quandocum peruenitur ad meritum actus intensi, siue per multiplicationem actuum, siue per cõtinuationem     unius actus, augetur habitus: quia, sicut dictum est, intentio habitus fit ratione meriti.  ergo siue per multiplicationem actuum remissorum, siue per continuationem unius actus  remissi perueniatur ad æquale meritum unius  actus intensi, augebitur habitus infusus. Sed  contrà, quia uidetur sequi, ꝙ si per quemlibet  actum quantumuis remissum augetur habitus,  uidetur enim quòd per continuationem semper ueniatur ad meritum actus intẽsi, maximè  tenendo, sicut uerum est, quòd in quolibet instanti continuationis liberè cõtinuatur. Item,  quia S. Tho. ut allegatum est in 1. dist. 17. dicit,  quòd per multiplicationem actuum remissorum non necessario augetur charitas, & certè  doctores, qui negauerunt intentionem habituum per actus remissos, nõ admisissent, quòd  per continuationem aut multiplicationem talium actuum augetur habitus: ideo est secunda  opinio, quòd per actus remissos, ne continuatos, neque multiplicatos, nunquam augetur charitas: & fortè hæc fuit opinio antiquorum. Sed contrà certum est, quòd per continuationem uel frequentationem actuum remissorum fit aliquis melior, quàm alius per  unicum actum intensum, & inconueniens uidetur, quòd qui melior est, non habeat maiora  dona dei, & per consequens maiores uirtutes  infusas: ergo talis multiplicatio uel continuatio actuum sufficit ad intensionem habitus.  Ideo est tertia opinio media, quòd per actus  quidem remissos non augetur habitus, sed adueniente aliquo actu intenso augetur habitus,  non solum pro illo, sed etiam pro omnibus  præcedentibus quãtumcun remissis. Sed certè hoc uidetur esse diuinatio, & merè uoluntarium. Si enim ratione intẽtionis est meritum,  & in præcedentibus actibus remissis fuit sufficiens meritum, commẽtum uidetur, ꝙ oportet expectare aliquem actum, qui per se sit sufficiens ad augendum. S. Tho. ponit exemplum  de guttis cauantibus lapidem, quòd ultima cauat uirtute præcedentium, & ita est de actibus  meritoriis. Vnde uidetur, quòd posito aliquo  actu remisso cum præcedentibus, augetur habitus, qui tamen per se non sufficeret augere,  sicut est de gutta, quæ cauat lapidem.¶ Dubium est quę sit uerior de istis opinionibus. Quòd probabilius mihi uidetur dicam  per propositiones. Prima, contra sententiam  multorum scholasticorum, Meritum* nullo  modo proportionatur intentioni, hoc est, si  dilectio dei est intensa ut tria, est meritoria ut  tria, non oportet quòd dilectio ut quatuor, sit  meritoria ut quatuor. Secunda non* solum  non proportionatur meritum intentioni, sed  nec magna multitudo actuũ remissorũ  æquiualet uni actui intenso, & perfecto, hoc est,     uolo dicere, quòd magis meritoria est una dilectio perfecta, quæ sit uerbi gratia ut decem,  quàm cẽtum imperfectæ, quarum quælibet sit  ut unum. Probãtur ambæ propositiones. quia  difficultas multum facit ad meritum, & difficilius est habere unam dilectionem perfectam,  quàm centum imperfectas. Item quia magis  cõforme est præcepto de dilectione Dei, diligere semel Deum ex magno conatu, quàm tepidè & remissè, quia præceptum est ut toto  corde diligamus. Item perfectior est una oratio  cum magna deuotione & attentione, quàm  multæ tepidæ remissæ. Et confirmatur totum  hoc, quia certè in ęstimatione rerũ, pluris æstimatur una res perfecta in sua specie, quàm decem imperfectæ, ut patet in margaritis. pretiosior enim est adamas magnitudinis auellanæ,  quàm centũ adamãtes minuti, etiam si omnes  simul sint maioris ponderis, & hoc in omni genere margaritarum. Item in animantibus pluris est equus unus perfectus quàm decem imperfecti & inualidi. ita certè est in minoribus.  Maioris precii est unum opus & officiũ uirtutis perfectę, quàm multa imperfecta & minuta  etiam in eadem specie. Tertia, Idem est dicendum de continuatione: est enim absurda & ridicula calculatio scholasticorum. Vt si quis in  elicione actus mereatur ut decem, ꝙ in quolibet instanti continuationis tantundem meretur. dico enim quòd* nisi sit magna continuatio & perseuerantia in actu, non duplicatur  meritum. licet possit esse tanta continuatio &  perseuerantia, ut etiã sit maius meritũ in continuatione quàm in elicione. Quarta, Quandocunque* peruenitur ad meritũ  æquale cum  actu intenso, siue per multiplicationem, siue  per intentionem, sine dubio augetur habitus.  Sed hoc non ita frequenter contingit ut dictũ   est. Probatur propositio, sicut probatum est,  quia talis est æquè bonus, sicut alius esset per  actum intẽsum. ergo habet etiam æquales uirtutes. Videtur enim incouueniens, quòd qui  melior, non habet maiorem charitatem. Si ergo quis fit melior per multiplicationem, aut  continuationem, quàm alius per intẽsionem,  ergo habebit maiorem charitatem. Item quia  augmẽtum est quodammodo præmium, ergo  si est sufficiens meritũ, erit etiam augmentum.  Item profectò absurdum uidetur, qui habet  charitatem ut centum, & orans per actum meritorium ut quinquaginta, per totum diem  non mereatur augmentum charitatis. Hoc uidetur conforme dicto S. Tho. 2. 2. ubi supra,  dicẽtis, quòd quilibet actus meretur augmentum, licet non statim, sed cùm sufficienter se  disposuerit, uidetur quòd hæc dispositio sit,  quando peruenitur ad meritum æquale cum  actu intenso. Et per hoc patet ad tertium, &     quartum argumentum. Quinto arguitur, quia  uidetur sequi ex opinione, ꝙ quantũcunque  quis agat ex toto conatu, nunquam in continuatione augetur habitus. Consequens uidetur incõueniens, scilicet, quòd nihil operetur  ad augmentum habitus, ꝙ aliquis diu perseueret in bono actu. Sequela autem uidetur probari, exempli gratia, quòd Petrus habens habitum ut quatuor, eliciat actũ ut octo, in primo  instanti habitus fiet æqualis actui per supradicta, & actus manebit æqualis (ut supponimus)  in continuatione, & per opinionẽ actus ęqualis non auget habitum. ergo nunquàm in continuatione augebitur habitus. Dico, iam dictũ   est, ꝙ in augmento habituum infusorum habetur respectus solum meriti, & in continuatione poterit perueniri ad maius meritum, quàm  sit latitudo habitus, uel quàm esset meritum  unius actus intensioris, & sic augebitur habitus. Sexto arguitur, Sequitur quòd cæteris paribus esset melioris conditionis qui elicit primo actum remissum & postea intẽsum, quàm  econtrario qui prius elicit actum intensum, &  postea remissum. uerbi gratia, Petrus habens  charitatem ut octo, eliciat primò actum ut  quinque, postea ut decem, per regulam positam augetur habitus per septem gradus, quia  iam meritum peruenit ad octodecim gradus,  & si contrario eliciat primo actum ut decem,     & postea ut quinque, solum augetur habitus  per duos gradus. Probatur, quia statim cum  primo eliciat actum ut decem, iam habitus auctus est per duos gradus, scilicet us ad decẽ,  & per actum ut quinque, sequentem non augetur habitus. ergo omnino sequitur illatum,  quod ordo ille actuum multum facit ad augmentum, quod uidetur absurdum. Dico  primò fortasse, quòd hoc argumentum & alia  similia ostendunt, quòd nostra opinio non  caret etiam calumnia, nec bene se expedit à dubiis & difficultatibus, & fortasse ꝙ oportet  ponere aliam opinionem distinctam à tribus  recitatis. Secundo dico, quòd cõsequens non  est maius inconueniens concedere, quàm concedere de habitu acquisito. De quo oportet  concedere, ꝙ si quis habet habitum ut octo,  & eliciat primo actum ut nouem, & postea ut  decem, quilibet actus auget habitum, quia semper inuenit habitum remissiorem. Si autem  mutato ordine primo eliciat actum ut decem,  & postea ut nouem, prius quidem auget habitum, sed secundo non, quia inuenit iam habitum intensiorem se. Imo de aliis agentibus naturalibus uidetur, quòd oportet simile concedere. Si enim primo adhibeat calefactiuum ut  quatuor, & postea calefactiuũ ut octo, utrunque producit, uel auget calorem. Si autem mutetur ordo, & primo adhibeatur calefactiuũ ut     octo, & postea ut quatuor, nihil facit, ut declaratum est: quanquam re uera nõ est simile,  quia in habitibus infusis actus remissus & intensus computatur pro non actu quantum ad  meritum, & possunt facere unum augmẽtum,  quod non potest dici de acquisito. Septimo  arguitur, Quia saltem sequitur, quòd si quis ex  habitu intẽso habet solum unum actũ acquisitũ, qui etiã per continuationẽ non perueniat  ad meritum intẽsum, sequitur, inquam, quòd  pro illo actu nunquam recipiet augmentũ charitatis, cùm tamen illo actu fiat melior alio,  qui non habet illum actum cæteris paribus.  Dico, omnino consequens uidetur concedendum secundum hanc opinionem, & satis  est quòd augetur gratia. Ex omnibus relinquitur, quòd de augmento gratiæ eadem est opinio nominalium. Primo modernorum & S.  Thom.{Eadẽ est opinio S. Tho. & modernorum de augmento gratiæ.}differunt tamen ab opinione Scot. Secundo relinquitur, quod profecto nõ est certum, sed ualde dubiũ, quomodo fiat augmentum charitatis, & uirtutum infusarum. Neque mihi per omnia placet etiã opinio S. Tho.  recitata, neque possum ex sententia satisfacere dubiis emergentibus ex illa. Tertio,  uidetur tamen quantum ad hoc probabilius,  quod non per quemlibet actum augetur charitas. Quarto, posset nihilominus defendi  probabiliter, quòd per quemlibet actum non     ad modum quidem quo aduersarii putant, sed  ut dicamus, quòd charitas ut decem, augetur  per actũ ut duodecim, per duos gradus, & per  actum ut sex, per unum gradum, & per actum  ut tria, per dimidium: etiam sic probabiliter & demum in hac materia facilius esset mihi dicere quod est falsum, quàm quod est  uerum.SECVNDA PARS DE  diminutione Charitatis.IN secunda parte relectionis agendum est  de diminutione charitatis. Duobus* autem modis solum imaginari potest aut disputari, quòd charitas diminuatur. Vno modo  per peccatum ueniale. & secundo, per peccatum mortale, ita quòd ratione illius aliquis ad minorem charitatem & gratiam resurgat, quàm prius habuerat. De primo modo  dubitatur, an* per peccatum ueniale diminuatur charitas uel gratia. Et uidetur quòd  sic, quia quanto crescit offensa, tanto minuitur gratia, ut patet in omni uita ciuili. Tanto  enim aliquis cadit à gratia alicuius, quantum  illum offendit. Sed ueniale peccatum est offensa Dei. ergo minuit gratiam.¶ In contrarium est, quia sequitur, quòd multiplicatis uenialibus tollerentur gratia & charitas. omne enim finitum per ablationem finiti consumitur. Dico, opinio est Altisiodo.  celebrata in scholis, quòd peccata uenialia immutẽt charitatem, quæ impugnatur ab omnibus doctoribus tam antiquis quàm modernis. De qua opinione & quæstione dico per  duas propositiones. Prima opinio Altisio.  non tam improbabilis est, sicut solet uideri in  scholis. Probatur, quia pro illa sunt argumenta habentia apparentiam: & argumenta, quæ   solent fieri contra illam, soluũtur apparenter.  ergo opinio illa est probabilis. Argumenta  pro illa opinione sunt, primum quod factum est non debet uideri ita infirmum. Si  enim non imaginaremur gratiam esse habitum, sed hominem esse gratum Deo per uirtutem diuinam, quæ habet illum acceptum,  sicut homo est gratus regi non per aliquem  habitum, facile esset intelligere quomodo  per paruas offensas, licet peccata uenialia, homo redderetur minus gratus, sicut etiam homo est minus gratus amico per multiplicationem etiam leuium offensarum. Et certè si  licet arguere ab humanis ad diuina, non est  dubium, quin hoc sit in usu hominum etiam  bonorum, ut minuatur amicitia per multiplicationem etiam leuium offensarum, quæ tamen non sufficiunt tollere amicitiam. Nescio     ergo unde nos diuinamus quòd sumus ita  amici dei & ita grati post infinitam multitudinem peccatorum uenialium?¶ Item pro eadem opinione arguitur, quia ex  multiplicatione peccatorum uenialium redditur homo minus promptus ad actus charitatis, & aliarum uirtutum: minuunt enim feruorem charitatis, ut doctores concedunt. Signum est ergo, quòd habitus est minor. Maior  enim habitus maiorem feruorem facit, & maiorem promptitudinem, & firmitatem, cuius  contrarium experiuntur, qui habent consuetudinem peccãdi uenialiter. Ad argumentum  in contrarium, quando argumentatur, sequitur quòd per multiplicationẽ uenialium tandem tolleretur charitas & gratia: aliqui dicũt,  quòd quando gratia peruenit ad illum gradũ,  qui possit tolli per unũ ueniale, iam id ueniale  fit mortale ex illa circunstantia.¶ Contra hoc est argumentum, quia quilibet  inuincibiliter ignorat illam circunstantiam.  Nullus enim potest scire quando gratia est in  tali statu. Item oportet confiteri de tali mortali peccato, quod non est dubium, quin ueniretur in multis, qui cauentes à mortalibus,  tamen habẽt magnam consuetudinem uenialium. Nullus autem hactenus inuentus est, qui  de hoc cõfiteretur, nec deberet, nec quisquam  tale consilium dedit, ergo.¶ Item arguitur, quia peccatũ mortale, quod  tollit gratiam, nõ est grauius mortaliter seipso  sine tali circunstantia. Occidere enim hominẽ   in eo qui erat in gratia, nõ est grauius, uel saltem non est grauius moraliter, quàm in eo,  qui est extra gratiam: ergo per hoc, quòd mendacium tolleret gratiam, nõ mutaret speciem,  nec esset infinitũ grauius. Item arguitur. Præsupponitur unum falsissimum, quòd aliquis  teneatur ad conseruationem gratię ex speciali  præcepto: quod non est uerum. Qui enim est  in gratia, & adulterat, non peccat contra duo  præcepta, sed solum contra præceptum non  adulterandi. Et ideo alii aliter respondent, ꝙ   secundum peccatum, etiam si sit æquale cum  primo, non tantum tollit sicut primum, sed  solum proportionabiliter, puta si primũ tollit  unum gradum, secundum tollit dimidium, &  tertium quartam partem gradus. Et sic consequenter clarum est, quòd si ita fieret, etiam si  in infinitum multiplicarentur peccata, nunquàm omnino tolleretur gratia. Sed isti nullam rationem afferunt, quare secundum peccatum non auferat tantum sicut primum, nisi  solum, quia sequitur inconueniens: quod non  est satisfacere ad argumenta, & uidetur uoluntaria solutio. Et ideo aliter dico etiam, quòd    * nullum peccatum ueniale potest tollere gratiam, dato quòd quilibet tollat partem gratiæ.     Et ratio est, quia sicut augmentum gratię est  quodammodo præmiũ, ita diminutio est pœna. Si autem aliquod ueniale omnino tolleret  gratiam, id puniretur plus quàm omnia uenialia præcedentia. Manifestum est enim, quòd  maius malum & grauior pœna est priuari uno  gradu gratiæ apud eum, qui solum habet illum  gradum, quàm priuari centum gradibus apud  illum, qui habet ducentos. Peius est enim cadere à gratia, quàm cum gratia uenire ad minimum. Et si diceremus, quòd si quis habet  decem gradus gratiæ, per peccatum ueniale  perdit unum gradum, & per alia uenalia multiplicata possunt perdi nouem: sed cùm uenitur ad decem, nullum ueniale, nec quęcumque  uenialia possunt tollere totum illum gradum,  sed poterit tollere uel dimidium uel tres partes. Nec hoc est uoluntarie dictum. Quia grauius est habenti unum gradum perdere dimidium, quàm habenti centum perdere decem:  sicut & maior pœna est habenti decem aureos  perdere omnes, quàm habenti mille perdere  uiginti: & grauius est habenti decem perdere  uouem, quàm habenti centum perdere quinquaginta, & hoc modo possemus elabi ex argumento. Si hoc non placet, posset aliter dici,  quòd uenialia possibilia in tota uita unius hominis, sunt certa, & determinata, cùm sit certum tempus, & per consequens quamuis posset esse immensa multiplicata, est tamen certa,  est em̃ aliquis determinatus numerus actuum,  quos potest aliquis habere in una hora, & per  consequens etiam in tota uita, quæ constat ex  finitis horis. Hoc supposito ego dicerẽ, quòd  minima gratia, utputa baptismalis, uel quæcun alia habet plures partes quàm sunt peccata possibilia in tota hominis uita, & unum  peccatum ueniale nõ potest tollere nisi unam  particulam ex illis. Vt si dicamus, quòd uenialia possibilia sunt decies centum mille, dico quòd quæcum gratia ad minus habet decies centũ mille gradus, aut particulas, & quod  libet ueniale potest tollere unam particulam,  & sic patet quòd nunquàm peruenietur ad ultimum. Neque hoc esset tam absurdum. Et si  nec hoc quidem satis faceret, dicerem adhuc,  quòd si quis diu uiuit in gratia, & non peccat  mortaliter, dato quòd cõmittat multa uenialia, impossibile est, quin sæpe mereatur & augeat gratiam, & sic etiam si uenialia diminuãt  charitatem ex alia parte, augebitur plus quàm  minuetur. Et iterum euadimus illud inconueniens, quod argumentum petebat. Et potest  confirmari totum hoc. Quia temperantia acquisita, & aliæ uirtutes minuuntur per peccata  uenialia contraria illis uirtutibus, & tamen  nũquam possunt taliter corrumpere uirtutem.  Si enim quis semel habeat uirtutem temperã  tiæ, quantumcum ostendat uenialiter in materia temperantiæ, nunquam desinet esse temperatus, & sic posset defendi sententia Altisiodorensis.¶ Sed hoc non obstante est secunda propositio. Opinio communis, & contra Altisio. est  longè probabilior, & quantum ego puto, uerior. Et præter argumenta communia contra  Altisio. argumentor sic contra illum, quia sequitur, quòd charitas simul augetur & diminuitur, quia potest quis mereri, & peccare uenialiter simul, ut certum est: consequẽs autem  uidetur non solum falsum, sed impossibile, &  malè intelligibile. Quoniam potest esse, quòd  qualitas non extensa pro eodem instanti augeatur & diminuatur. Et confirmatur, quia si  charitas sit ut decem, & peccet quis uenialiter  peccato, quo meretur perdere unũ gradum, &  mereatur augmentum unius gradus, hic nulla  mutatio fiet in charitate, sed manebit ut decẽ,  sicut prius erat, quod uidetur ridiculum dicere, quòd mereatur quis augmentum, & non  detur ei. Item quia quæro si postea remittitur  ueniale, an restituatur gradus gratiæ amissus,  necne: si dicas quòd sic, frustra ergo fingimus  illam diminutionem, cùm oporteat concedere, quòd quando remittuntur uenialia, iterum  reditur ad pristinũ statum. Si autẽ neges contrà, quia non debent esse peioris conditionis     uenialia, quàm mortalia. Respondeo, per pœnitentiam redit homo ad pristinum statum,  & restituitur amissa gratia, ergo multo magis  per pœnitentiam uenialium restituetur amissa  gratia per uenialia. Et confirmatur, quia cùm  uenialia remittuntur, & per quodlibet sacramentum, & per dilectionem Dei semper perseuerans in gratia recuperaret totam gratiam  amissam ratione uenialium, & sic illa diminutio est uana & ficta. & ista sint satis de primo  modo diminutionis: de secundo autem, quia  nunc nõ uacat, aliâs disputabimus. Et ista sufficiant pro hac relectione.REVERENDI PATRIS F. FRANCISCI  à Victoria Relectio de Temperantia in secunda secundæ   S. Thomæ.  *Locus relegendus Gen. 9.  Omne, quod mouetur, & uiuit, erit  uobis in cibum. Quæst. 1.SVMMA.