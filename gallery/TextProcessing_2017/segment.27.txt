-    1 Vitam suam propriam quòd quilibet teneatur conseruare per alimentum, probatur.-    2 Cibi, aut alimenti nullum genus fuisse, aut esse prohibitum homini iure naturali, ostenditur.-       3 Carnium usus, utrum ante diluuium esset concessus.-    4 Condimentis, & artificio, an liceat uti ad edendum  cibos suauiores.-    5 Carnibus humanis an uesci liceat.-    6 Carnibus uesci humanis, an in extrema neceßitate liceat.-    7 Sacrificare homines deo, ut faciunt barbari, quòd sit  & iure diuino, & naturali prohibitum.-    8 Abstinere perpetuò à certo genere alimentorũ, etiam  in extrema neceßitate, utrũ sit laudabile Cartusiensi,  quòd etiam secluso scandalo non uideatur illicitum  in extrema neceßitate abstinere à carnibus.-    10 Cartusiensi an liceret in casu neceßitatis extremæ   carnes comedere.-    11 Vitam reddere breuiorem per abstinentiam, utrum  liceat.-    12 Vitam per abstinentiam ex intentione reddere breuiorem, quòd non liceat.-    13 Vitam quantum quis per alimenta poßit protelare,  quòd non teneatur.-    14 Vti alimentis, quibus uita breuior reddatur, quando  non esset peccatum.-    15 Vti quis singulari inedia, & cibo nocuo, quando non  excusaretur à mortali peccato.AN sit licitum uesci carnibus humanis? & uidetur quòd sic, primò ex  loco citato, ubi nulla fit exceptio,  & saltem uidetur, ꝙ non sit mortale, quia non est contra charitatem Dei uel proximi. Secundo, quia nunquam legimus prohibitum saltem lege & iure diuino. Tertiò, quia     medici utuntur in pharmacis carnibus humanis, quas uocant carnemomia. ergo in contrarium est ius gentium, apud quas semper fuit{Aristot.}abominabile. Item Aristo. 7. Ethic. dicit, quòd  est feritas, uesci carnibus humanis. Duabus  partibus circa materiam temperantiæ præsens  quæstio absoluetur. Prima, utrum homo teneatur conseruare seipsum per alimentum. Secunda, An teneatur homo conseruare speciem  per usum matrimonii. Circa primam partem  quærũtur nouem. Primo, An teneatur absolutè, & quo iure. Secundo, Vtrum liceat uti omnibus alimentis absolutè, excepta carne humana. Tertio, An liceat humana carne uti in  alimentum. Quarto, An liceat sacrificare homines. Quinto, Vtrum hac ratione liceat barbaros debellare. Sexto, An liceat perpetuo  abstinere ab aliquibus alimentis extra extremam necessitatem. Septimo, An liceat abbreuiare uitam per abstinentiam. Octauo, An  in extrema necessitate liceat abstinere à certo  genere alimentorum. Nono, An ecclesia potuerit prohibere certum genus ciborum &  alimentorum. Circa secundam partem quærũtur tria. Primo quæritur, An aliquando fuerit  in præcepto dare operam liberis. Secundo,  Vtrum nunc sit in præcepto. Tertio, Vtrum  si omnino esset peritura progenies hominum,  tenerentur homines dare operam liberis, non     obstante uoto, aut aliis impedimentis consanguinitatis. De primo, utrum homo teneretur  seruare se per alimentum. Videtur quòd non,  quia aliàs ægrotus, qui fastidio ciborum non  comederet, damnaretur de mortali. Item eadem ratione teneretur sumere pharmacum.  consequẽs est falsum iuxta illud Agathæ, Medicinam carnalem corpori meo nunquam exhibui. & est inter epistolas Hieronymi ad hoc  propositio quædam. Imo nationes sunt, quę   nõ utuntur pharmacis. Et Cato uidetur condemnare usum medicorum apud Plin. lib. 29.{Plin.}c. 1. Et primũ medicum Romam uenisse anno  ab urbe condita 535. Item condemnato ad  mortem per iudicem licet non comedere, quia  condemnatus ad carcerem, uel ad mortem,  non tenetur fugere. Respondetur, & sit prima propositio, Quilibet* tenetur conseruare  propriam uitam per alimentum. Probatur primo, facere contra inclinationem, est illicitum:  sed conseruari uescendo est inclinatio naturalis. ergo non conseruare se est illicitum. Maior  probatur, quia inclinatio naturalis, uel sequitur ex iure naturali, uel econtrario. ius naturale oritur ex inclinatione naturali, & siue hoc,  siue illud sit facere contra inclinationem, est  facere contra ius naturale: hoc autem est illicitum: ergo. Maior probatur, quia omnia animalia naturaliter inclinantur ad utendum alimentis, & inclinatio naturalis est, quam non  usus, aut ratio, sed natura impressit. Sicut  ius naturale est, quod natura omnia animalia  docuit. Institut. de iustitia & iure. §. ius naturale. &. ff. eodem titulo, leg. ius naturale.  Et confirmatur, quia hoc modo probamus  multa alia esse illicita, sicut probamus quòd  grauius peccant parentes, si odio habent liberos, uel etiam frater fratrẽ, aut consanguineus  consanguineum, quia est contra naturalem inclinationem. Secundo, quilibet tenetur diligere seipsum, sed non conseruando uitã suam  facit contra dilectionem sui. ergo illud est illicitum. Maior probatur, quia est præceptum  diligere proximum sicut se ipsum. Matth. 22.{Matt. 22.}Si ergo non teneretur homo diligere se, ergo  nec proximum. Tertio, qui non utitur alimento necessario ad conseruationem uitæ, interficit se ipsum: Sed interficere se ipsum est illicitum. ergo maior patet, quia non pascere proximum tẽpore necessitatis, est occidere illum,  iuxta illud Ambrosii, Pasce fame morientem,{Ambrosi.}si non pauisti, occidisti. libro de officiis. & habetur distin. 89. Minor autem patet, quia ut  Augu. dicit in de ciuitate Dei, Qui dixit, non{Augustin.}occides, non excepit se ipsum. Vnde cum occidere se ipsum, sit occidere hominem, est illicitum. Item Hieronymus, Nihil interest quo{Hierony.}pacto te interimas: quia de rapina holocaustum offert, qui vel ciborum nimia egestate,  uel manducandi penuria immoderatè corpus  affligit. Et S. Thom. 1. parte. quęst. 97. art. 3. ad{S. Thom.}3. dicit quòd Adam etiam peccasset, si nõ sumpsisset cibum necessarium. Ad argumenta in  contrarium ad primum dico, primo, quòd siuoluntariè quis abstineret se à cibo, ut legimus  apud Valerium, & Plinium de aliquibus apud  gentiles, non est dubitandum, quin peccarent  mortaliter, quamuis illi simul cum aliis erroribus putarent illud esse laudabile. Secundo dico, quòd si ægrotus potest sumere cibum, uel  alimentum cum aliqua spe uitæ, quòd tenetur  sumere cibum, sicut teneretur dare ægrotanti.  Tertio dico, quòd si animi deiectio tanta est,  & appetitiuæ uirtutis tanta consternatio, ut  non nisi per summũ laborem, & quasi cruciatum quendam ægrotus possit sumere cibum,  iam reputatur quædam impossibilitas, & ideo  excusatur, saltẽ à mortali, maximè ubi est exigua spes uitæ, aut nulla. Ad confirmationem  respondetur. Primo, quòd non est simile de  pharmaco, & alimento. Alimentum enim per  se est medium ordinatum ad uitam animalis, &  naturale, non autem pharmacum: nec tenetur  homo adhibere omnia media possibilia ad conseruandam uitam, sed media per se ad hoc ordinata. Secundo etiam dicimus, quòd aliud est  mori ex defectu alimenti, quod imputaretur     homini, & esset mors uiolenta: aliud ex ui  morbi naturaliter ingruentis. & sic non comedere, esset se interficere: non sumere autem  pharmacum, esset nõ impedire mortem aliunde imminentem, ad quod non semper homo  tenetur. constat enim quòd aliquando posset quis licitè defendere uitam suam, & non  tenetur: & aliud est non protelare uitam, &  aliud abrumpere. Secũdum semper est licitum,  non autem primum. Ideo dicimus, ꝙ si quis  haberet certitudinem moraliter, ꝙ per pharmacum reciperet incolumitatem, sine pharmaco autem moreretur, non uidetur profectò  excusari à mortali: quia si non daret pharmacum proximo sic ægrotanti, peccaret mortaliter, & medicina per se etiam ordinata est ad  salutem à natura. sed quia hoc uix potest esse  certum, ideo non sunt damnandi de mortali,  qui in uniuersum decreuerunt abstinere à pharmacis, licet non sit laudabile, cũ creauerit deus  medicinam propter necessitatem, ut ait Salomon. De secundo, Vtrum liceat omnibus  alimentis uti, & loquimur in genere exceptis  carnibus humanis. Primo uidetur quòd non,  ut ex ueteri lege, ubi prohibentur multa, ut patet Leui. 11. tam ex animantibus, quàm aquatilibus & uolatilibus. Nec satis est dicere quòd  erant præcepta cęremonialia. Quorsum enim  attinebat prohibere tam multas species quadrupedum, uolucrum, & piscium? Nec uidentur habere aliquod mysterium, saltem omnia, sed uidentur pręcepta moralia. ergo non  cessauerunt: cæremonialia enim pertinebãt ad  cultum Dei, Exod. 18. Item Genes. 9. uidetur{Exod. 18.}primo concessus usus animalium. ergo saltem{Genes. 9.}antea erat prohibitus. Et Gen. 1. dicitur, Ecce{Genes. 1.}dedi uobis omnem herbam afferentem semen.  ubi nihil habetur de animalibus, ergo saltem  ante diluuium non licuit uti omnibus. Item  post legem euangelicam, Act. 15. interdictum{Act. 15.}est etiam his, qui crediderunt ex gentibus, ut  abstinerent se à suffocato & sanguine. ergo saltem non licet uesci suffocato & sanguine. In  contrarium est locus propositus pro themate  relectionis, & ibidem legitur, Omnes pisces  maris manui uestræ traditi sunt, quia olera uirentia tradidi uobis omnia.¶ Respondetur, & sit prima propositio, Nullũ     * cibi, aut alimenti genus fuit, aut est prohibitum homini iure naturali. Probatur, quia omnia sunt propter hominẽ, iuxta illud, Omnia  subiecisti sub pedibus eius, oues, & boues, &c.  Sed homo nõ potest uti maiori parte illorum,  nisi in alimentum. ergo nihil est prohibitum.  Et confirmatur ex illo Gen. 1. Dominamini{Genes. 1.}piscibus maris, & uolatilibus cæli, & uniuersis  animantibus, quæ mouentur super terram. Sed  dominium est ius assumendi aliquid in suam     facultatem, sed homo non potest uti multis  animantibus nisi in alimentũ. ergo. Secundo,  Quod est prohibitum iure naturali, potest cognosci ratione naturali: sed nulla ratione naturali potest cognosci, ꝙ sit aliquod alimentum prohibitum. ergo. Tertio, Deus, & natura nihil faciunt frustra, sed essent frustra animalia, si non liceret uesci illis. ergo. Quarto, ut  ait S. Thom. 1. part. quæst. 96. art. 1.{S. Thom.}Omnia animalia sunt naturaliter subdita homini. Probatur, nam imperfectiora cadunt in usum perfectiorum, sicut materia est propter formam  & plantæ propter bruta. ergo bruta propter  homines. Vnde philosophus 1. Politic. infert,{Aristotel.}quòd uenatio syluestrium animalium est iusta,  & naturalis, quia per eam uendicat sibi homo  quod est naturaliter suum: & maiori ratione  est dominus homo aliarum rerum. Dicitur  enim Gen. 1. Faciamus hominem, ut præsit{Genesis 1.}uniuersæ creaturæ. Et confirmatur 1. Tim. 4.{1. Tim. 4.}Omnis creatio dei bona est, & nihil reiiciendum quod cum gratiarum actione percipitur.  Moralia autem pręcepta non cessauerunt. ergo  non est de iure naturali prohibitꝰ aliquis esus.  Vnde S. Tho. 1. 2. q. 102. art. 6. ad primũ ait, nulla genera ciborũ immunda sunt immũditia cul{S. Thom.}pę ex natura sua. Vnde Mat. 15. Nō quod intrat{Matt. 15.}in os, coinquinat hominem &c. & Actuũ 10.{Act. 10.}cùm Petrus uidisset linteũ, in quo erãt omnia     quadrupedia, & serpentia terræ, audiuit, Occide, & manduca. Et cum respondisset Petrus,  Absit à me domine, quia nũquam manducaui  commune, & immũdum: facta est uox ad eum,  Quod Deus purificauit, tu commune non dixeris. Item August. contra Faustum libro 6.  Nihil est immundum ex natura sua. & disputat{August.}hoc ad longum contra Manichæos, c. 15. citās  illud, Omnia munda mundis. tit. 1. & uerba  Aug. libro 6. contra Faustum. c. 8. ad hoc sunt,  Omnis creatura Dei bona est, omnia enim  quæ naturaliter sunt, in ordine suo bona sunt,  & nemo in eis peccat. Manichæi autem carnes omnes immundas dicebant, & habere animas humanas.¶ Ad argumenta in contrarium, Ad primum  dico, quòd omnia illa præcepta computantur  inter cęremonialia, ut patet ex S. Th. 1. 2. q. 101.  art. 1. Et ad rationem in contrarium respondet S. Tho. ibidem. Ad primum, quòd ad cultum diuinum, non solum spectant sacramenta, & huiusmodi alia, quæ immediatè ad Deũ   ordinantur, sed etiam debita præparatio colentium Deum ad cultum ipsius, quod fit per certam rationem etiam cibi & potus. Sicut etiam  ecclesiastica ieiunia in profestis sanctorũ, spectant ad cultum diuinum. Omnes autem cibi,  qui prohibebantur Iudæis, habent aliquem  modum corruptionis & immunditiæ, sicut     S. Tho. eleganter declarat ibidẽ, & q. 102. ar. 6.  præter hoc, quòd in multis obseruantiis ciborum etiam continebatur figura & mysterium  Christi, & sacramentorum eius. Vel etiam potest dici, quòd erant præcepta iudicilia, quia  spectabant ad bonam gubernationem populi.¶ Ad aliud, quod est maius dubium, augetur  dubium, quia illa obseruantia perseuerauit in  ecclesia non solum tempore apostolorum, sed  etiam multò pòst. Erat enim temporibus Tertulliani, ut patet in apolog. c. 9. & in Synodo{Synodus}Gangrens. & habetur dis. 30. inter errores illic{Gangr.}damnatos. Sichabetur, Si quis carnem manducantem ex fide cum religione pręter sanguinem, & idolo immolatum, & suffocatũ crediderit condemnatum, anathema sit. Et idem  Rabanus in pœnitentiario, & quotquot ante  quadringentos annos fuerunt: imò aiunt Gręcos hodie obseruare, & abstinere se à sanguine, & suffocato. Ad hoc respondet S. Tho. 1. 2.  q. 103. art. 40. ad 3. quòd hæc sunt prohibita,  nõ ad obseruantiam legalium, sed ut ab initio  posset cõualescere unio Gentilium, & Iudęorum. Iudæis enim propter antiquam consuetudinem sanguis & suffocatum erant abominabilia, & ideo interdicta sunt Gentilibus:  sed cessante causa, cessauit effectus, adueniente  lege libertatis, & luce euangelica, nihil est reijciendum, quod cum gratiarum actione recipitur. 1. Timoth. 4. Idem dicitur 4. d. 1. q. 2. art. 1.  Item super Marc. c. 15. Licet antiqui dixerint,  inquit, quòd ab his abstinendum est, quia immunda sunt. Vnde S. Tho. bene uiderat Tertullianũ, & concilium Gangren, & Rabanum:  hos enim intelligit per antiquos. Ex quo sequitur, quòd illud fuit præceptũ iuris apostolici, non diuini. Sed quæritur, quando cessauit obligare. Respondetur, primò. Per contrariam consuetudinem potuit abrogari, quia  est præceptum humanum, quod per contrariam consuetudinẽ potest abrogari, ut patet ex  S. Tho. 1. 2. q. 97. art. 3. & Doct. in c. 1. de treug.  & pac. & c. fin. de consuetudine. & in l. de quibus. ff. de legibus. Vnde cùm iam abhinc quadringentis annis sit consuetudo in cõtrarium,  abrogatum est illud pręceptum. Ex quo sequitur, quòd si adhuc apud Gręcos durat consuetudo abstinendi à suffocato & sanguine, non  esset licitũ apud illos frangere illud præceptum  apostolorum. Dico si sola consuetudine ablatum est præceptum. Hoc est probabile, sicut in  nostra ecclesia fuisset peccatum ante sexcentos  annos. Et ideo potest dici secundò, & melius,  quòd cessante in uniuersum ratione legis positiuæ, cessat uis legis, etiam sine alia abrogatione legis, nec spectata consuetudine: quia  ipso facto, quòd lex est inutilis, nõ habet uim  obligandi: quia si à principio legis ita fuisset     irrationabilis, & per consequens nec obligatoria, maximè cùm esset onerosa. Sic autem est  in proposito. Tota enim ratio legis illius fuit  societas, & communicatio cõuersorum ex Iudaismo, & gentilitate, quæ iam nulla est. Vnde  sequitur, quòd non solum iam inducta consuetudo in ecclesia, sed ante omnem consuetudinem licebat uesci sanguine & suffocato,  dummodo intelligeretur causam cessasse, &  ideo S. Tho. ubi suprà, non fundat facultatem  uescendi illis in consuetudine, sed in eo, quòd  causa legis omnino cessauit. Sicut si in tempore belli fiat aliqua lex, quæ pro illo tempore est  necessaria, cessante bello, etiã ipso facto cessat  lex, etiam si nõ exprimatur in lege. imò puto,  quòd tempore apostolorum nõ seruaretur illa  lex ubi, sed solum ubi erat necessaria ad illam  communicationem utrius populi. Fortè uerum est, sed nescio cùm durauerit tandiu, pòst  etiam ubi non erant Iudæi. Sed etiam facit,  quod 1. Corinth. 10. dicitur, Omne quod in{1. Cor. 10.}macello uænit, manducate, nihil interrogantes propter conscientiam. Et si quis uocat uos  infideliũ ad cœnam, & uultis ire, omne quod  uobis apponitur, manducate, nihil interrogantes propter conscientiam. Et quòd illa fuerit causa illius præcepti, patet: quia eodem contextu habetur, ut abstineatis uos ab immolato,  similiter & sanguine, & suffocato. Sed tota ratio quare prohibebatur comedere immolatũ,  erat propter conscientias aliorum, non autem  quòd de se aliquid mali cõtineret, ut patet per  Apostol. 1. ad Corintii. 8. ergo idem dicendum  est de suffocato & sanguine. Et ex eodem patet, quòd etiam tẽpore apostolorum licuisset  gentibus extra communionem Iudæorum uiuentibus, comedere suffocatum, & sanguinẽ,  quia non obstante interdicto de idolothyto,  licebat sine scandalo comedere idolothytum,  ut patet ex uerbis Apostoli 1. Corint. 8. De his{1. Cor. 8.}autem, quæ idolis sacrificantur, scimus quia  omnes scientiam habemus. & infrà, Quidam  autem cum conscientia usque nunc, quasi  idolothytum manducant, & conscientia ipsorum cum sit infirma, polluitur. esca autem nos  non cõmẽdat Deo. Videte autẽ ne hæc licẽtia  uestra offendiculum fiat infirmo. Si enim quis  uiderit eum, qui habet scientiam in idolo recumbentem, nónne conscientia eius cùm sit  infirma, ædificabitur ad manducandum idolothyta, & peribit infirmus in tua conscientia  frater, propter quem Christus est mortuus?  Sic autem peccantes in fratres, & percutientes  conscientiam eorum infirmam in Christum  peccatis. Ex quibus uerbis manifestè patet, ꝙ   uesci immolatis, nõ erat illicitum, nisi propter  scandalum infirmorum: ergo eadem ratione  ibi non erat opus abstinere à suffocato. Sed licet illud uideatur probabile, tamen etiam potest dici, quòd non est simile de idolothyto, &  suffocato, & sanguine: quia idolothytum prohibitum est solum propter scandalum, & ideo  ubi non erat scandalum, non erat opus illa abstinentia, sed de suffocato alia fuit ratio, scilicet ut conualesceret amicitia inter utrun populum: & quòd licet illa fuerit ratio, tamen  mandatum fuit absolutum, & sic non est simile. Et præterea posset quis respondere, quòd  cùm Paulus scripsit epistolam illam, non erat  facta prohibitio, cùm concilium illud fuerit  quindecim annos saltem post passionẽ Christi, sed ratio temporum non consentit, & pro  certo epistola fuit posterior concilio. Sed potest aliter probari, quòd non fuerint propter  rationem scandali prohibita: quia eadem ratione prohibita fuissent alia legalia: ergo alia  fuit ratio, ut arguit Altisiodor. lib. 4. in propria  quæstione de suffocato & sanguine, dicens, ꝙ   ad literam illud præceptum non fuit de suffocato in illo sensu, sed ne occiderent homines,  id est, ne suffocarent minus potentes, & ne  effunderent sanguinem humanum. Sed hoc est  contra omnes doctores. Et Hieronymus expressè super illud Ezechiel. 44.{Ezech.}Omne morticinum, & captum à bestia de pecoribus, & aui  bus, non comedent sacerdotes: ait, ne comederet illud, cuius sanguis effusus non est, quod     epistola Apostolorum decreuerat. Sed contrà  arguit Altisiod. & bene. Quia si illud præceptũ   erat cæremoniale, contrà, quia beatus Petrus  in illo concilio dixit, Quid tentatis imponere  iugum super ceruices discipulorum, quod nec  nos, nec patres nostri potuerunt portare? Sed  per gratiam domini nostri Iesu Christi credimus saluari, quẽadmodum & illi. Actuum 15.{Act. 15}Ex quo patet, quòd sententia Petri fuit, quòd  non imponerentur illis cęremonialia. Et Iacobus ibidem dicit, Ego iudico non quietari  eos, qui ex Gentibus cõuertuntur ad Deũ. Et  aliter potest argui, quia profectò si solũ illud  præceptũ erat eis impositum, quia Iudæi abominabantur suffocatum, & sanguinem, & ut  possent simul conuiuere Iudæi & Gentiles, &  multo magis abominabantur carnes suillas, de  quibus tamen nihil prohibetur, non ergo uidetur illa causa: sed certè, quòd liceret. Et Clitouæus in antilo. lib. c. 21. ubi dicit, quòd non  peccabant comedentes de immolatis, nisi esus  mãducatio generaret aliis scandalum: imò ita  dicit S. Tho. 1. art. 10. & 8.{S. Thom.}& etiam ex Apostolo ad Rom. 14. ubi per totum capitulum sine  exceptione uidetur diffinire, quòd nihil est immundũ nisi ex conscientia, uel scandalo. Confido, inquit, in domino Iesu, quòd nihil commune per ipsum, nisi ei, qui existimat, quid  commune esse, illi commune est. Et S. Tho. dicit illic nihil esse prohibitum. Est etiam determinatio expressa in concilio Florẽtino, quod  uide in doctrina quæ ibi datur Armeniis, ubi  sic legitur, Firmiter credimus omnem creaturam Dei bonam esse, nihilq́; reiiciẽdum quod  cum gratiarum actione suscipitur, quia iuxta  uerbũ Domini, non quod intrat per eos, coinquinat hominem. illaq́; Mosaycæ legis ciborum mundorum & immundorum ad cęremonialia asserit pertinere, quę surgente euangelio  transierunt. Illa etiam prohibitio apostolorum ab immolatis simulachrorum, & sanguine, & suffocato, dicitur illi tempori congruisse, quo ex Iudæis, atque Gentilibus, antea diuersis cæremoniis, moribusq́; uiuebant,  & determinat, quòd iam cessante causa, cessat  effectus, & nunc nulla est differentia faciendi.  Ad aliud, Vtrum* ante diluuium esset concessus usus carnium, S. Thom. quidem 1. 2. q. 102.{S. Thom.}art. 6. ad. 2. dicit, quòd esus carniũ uidetur esse  post diluuium introductus. Tũc enim Gen. 9.  dictum est, Quasi holera uirentia dedi uobis  omnem carnem. & hoc ideo, quia à terra nascentia magis pertinent ad simplicitatem uitæ,  esus autem carnium ad quasdam delicias, & curiositatem uiuendi. & Rom. 14.{Rom. 14.}