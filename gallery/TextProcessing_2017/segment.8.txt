{2. Thim. 1.}idẽ ad Titum. 1. habet huius rei  gratia, Reliqui te Cretæ, ut ea quæ desunt, cor  rigas, & constituas per ciuitates præsbyteros.  Itẽ ad Hebr. 5. Nec quisquam sumat sibi honorem, sed qui uocatur à Deo tanquam Aaron.  A Deo dixit, non à plebe, ut uult impius Lutherus. Aaron siquidem, non à plebe constitutus legitur, sed à Deo, ut patet Exod. 28.{Exod. 28.}Nec  unquam auditum est in tota serie scripturarum sacerdotes inter fideles aut plebis authoritate, aut consensu institutos: & ethnici sacerdotes suffragijs populi creabantur, tales erant     Phamonis sacerdotes, sed talis cõsecratio, quale sacerdotiũ erat. Item. 1. ad Timo. 5.{1. Timot. 5.}admonet  Paulus, Manus citò nemini imposueris. non  ergo à plebe, sed ab episcopo creabantur sacer  dotes. non ergo potestas ecclesiastica est primò, & immediatè in tota ecclesia, sed in certis  personis. Probatur ratione, Quia in potestate  ecclesiastica continetur potestas consecrandi  sacrosanctam eucharistiam: sed hæc potestas  non est immediatè in communitate, cùm illa  non detur sine cõsecratione, nec potest ecclesia immediatè consecrare. Et confirmatur,  Potestas remittendi peccata in foro interiori  & pœnitentiæ non est in ecclesia immediaté.  Item eadem ratione potestas episcopalis esset  immediatè in prouinciam episcopi. Consequens nullus concedit. Nemo enim concedit,  quòd totus populus unius prouinciæ habeat  immediatè potestatem episcopalem, uel quòd  ab illo deriuetur potestas in episcopum: ergo  similiter nec in tota ecclesia. Item cõfirmatur  hæc ratio, In communitate domestica, id est  in familia, potestas, & authoritas regendi non  est immediatè penes familiam, sed penes patrem familias: sed episcopus est tanquam pater in ecclesia, quia est tanquam uir, uel maritus eius: ergo. Item arguit Caieta.{Caietanus.}Certum est,  ut suprà diximus, quòd potestas ecclesiastica  primò fuit in Christo domino totius ecclesię,     tan quam in principe, non subdito ecclesiæ,  nec dependens ab illa. sed episcopus adhuc est  caput & princeps ecclesiæ, est enim adhuc nobiscum usque ad consummationem seculi,  Matth. 28.{Matt. 28}Et iudex uiuorum & mortuorum.  Actuum. 10.{Act. 10}Et uiuit, & regnat Deus in secula  seculorum, Apoca. 1.{Apoc. 1}Et apprimè Paulus. 1. ad  Corin. 15.{1. Corin. 15.}de hoc regno Domini loquens dicit, Vnusquisque autem in suo ordine, primitiæ Christus: deinde hi, qui sunt Christi, qui  in aduentum eius crediderunt: deinde finis,  cum tradiderit regnum Deo & patri, cùm euacuauerit omnem principatum, & uirtutem, &  potestatem. Oportet autem illum regnare, donec ponat omnes inimicos sub pedibus eius.  Contrà, Ad Christum tãquam ad principem  spectat ordinare de legato, & uicario suo, &  ab ipso deriuatur potestas eius, non ab ecclesia, quæ ex natura sua non est domina in ordine ad spiritualia, sed serua Christi, quia redempta est ab eo. Et sic relinquitur, quòd sicut  princeps ecclesiæ non habet authoritatem ab  ecclesia, ita nec uicarius eius. Item probatur  quòd Christus maneat adhuc caput ecclesiæ:  quia aliâs non esset sacerdos in ęternum. Non  enim est sacerdos nisi in ecclesia. Et Confirmatur hoc, Quia doctores, & sancti non uocant summum Pontificem uicarium ecclesiæ,  sed uicarium Christi. Ita enim est uicarius     Christi successor Petri, sicut Petrus: Petrum  aũt & alios Apostolos ecclesia uocat uicarios  Dei: ut patet in præfatione, Vt eisdem rectoribus gubernetur, quos operis tui uoluisti esse uicarios. Et glo. super illud Mathæ. 16.{Matt. 16.}Tu es  Petrus, dicit Petrum fuisse uicarium Christi.  Item arguit Caieta. Signum apertum est hanc  potestatem non residere immediatè, & primò  apud ecclesiam, quòd ecclesia non potest sibi  retinere, nec duobus, aut tribus committere:  quod tamen posset, si ius principatus esset  apud illam: sicut posset respublica ad administrationem ciuilium, uel retinere sibi regimen  uel creare Consules, uel Tribunos etiam supra potestatem regiam, sicut erant Ephori  apud Lacedemonios, & Senatores supra principem apud Venetos: quod tamen ecclesia nullo modo posset, ut infrà ostendemus. Præterea  non potest potestas committi alicui communitati, cuius magna pars non est capax illius,  sed in ecclesia sunt complures, qui non sunt capaces huius potestatis. ergo non est immediatè in ecclesia. Minor infrà probabitur de mulieribus, pueris, & nonnullis fortasse alijs.  Item quando aliquid committitur immediatè alicui communitati, omnes illius commnitatis æqualiter se habent ad illam, ut patet in republica seculari respectu ciuilis potestatis absolutè: sed non omnes æqualiter se habent in     ecclesia ad claues, ut constat, & statim disputabo: ergo, &c. Vltimò, Potestas spiritualis, qualis erat in ueteri lege, non erat commissa toti  plebi, sed solùm uni tribui, scilicet Leuiticæ,  multo certè minus uidetur tam sublimem potestatem, qualis est euangelica, uulgatam toti  plebi.¶ Ad primum argumentum factum in principio quæstionis respondetur, negando consequentiam: & differentia, ac ratio est aperta. Ciuilis enim potestas, ut declaratum est, non se  extendit nisi ad finem & effectum naturalem:  & sic potestas illa cõmuniter à natura datur,  omne autem naturale est commune, & primò committitur uel speciei, uel communitati, ut esse mortale homini. sed potestas ecclesiastica est supernaturalis, atque à Deo ad superiores data: nec respublica est domina respectu huius potestatis, sed serua, ut dictum est,  & Christus est rex & dominus nõ à communitate ipsa, sed à Deo: & ideo non oportet spectare quomodo se habeant particulares personæ ad totam communitatem. Licet enim in ordine ad naturalia communitas sit superior, &  quilibet homo uelut subiectus, & inferior in  ordine, tamen ad hanc potestatem totum pendet ex uoluntate & institutione Christi, qui  fuit primus author huius potestatis. Et præterea respu. spiritualis habet regem Christum,     & potestas in ecclesia est uicaria. Et si instes,  quia respublica Christiana etiam in ordine  ad spiritualia est unum corpus, ut patet ex Paulo ad Roma. 12. &. 1. Corin. 12.{Rom. 12. & 1. Corin. 12.}sed in corpore  naturali quicquid committitur parti principaliùs & primò, committitur toti, ut homo  potius uidet quàm oculus, & potestas audiendi potius est hominis, quàm aurium: & sic de  reliquis humanis uiribus. Et oculus potius est  hominis, quàm suus. ergo similiter in corpore  mystico ecclesiæ, potestas spiritualium singularium hominum prius erit in ecclesia tota. Respõdetur, quòd sicut Aristo. dicit, parabola, &  analogia nõ oportet nec potest per omnia esse  similis: aliâs iam non parabola, sed ipsa eadem  res esset. Et ideo ut dicit S. Tho.{S. Tho.}3. parte, Licet  corpus naturale, & mysticũ multa habeant similia, nõ tamẽ omnia, sed differunt non paucis, non solùm quantùm ad esse naturale, quia  omnis potestas corporis naturalis oportet esse  simul. Ecclesia* autem constat ex omnibus fidelibus ab Abel iusto, usque infinẽ seculi: sed  multo magis quantũ ad spiritualia. Vnus enim  homo est capax gratiæ, & alterius formæ spiritualis, quæ non potest committi immediatè  toti. itẽ pars naturalis est præcisè proter totũ   in corpore: in ecclesia singuli homines sunt  propter Deum, & propter se solùm, nec bonũ   priuatum ordinatur ad bonum totius, saltem     præcisè, nec principaliter, sicut nec gratia, nec  fides, nec spes, nec aliæ formæ supernaturales  sunt immediatè in tota communitate: sic nec  potestas spiritualis, quæ est æquè, aut plus etiã   supernaturalis. Ad confirmationem respondetur ex Caietano in apolo. c. 6. cõcedẽdo, quòd  * in concilio est immediate potestas ecclesiastica etiã ratione totius. Sic enim nomine conci   lii fiunt absolutiones, & damnationes, & omnia decreta: ut etiam in primo concilio Apostolorũ, Actuum. 15.{Act. 15.}habetur, scilicet, Placuit  nobis collectis in unum, & uisum est Spiritui sancto & nobis. Et sic est in tota synodo  quasi una potestas. & ideo etiam reclamantibus aliquibus ex concilio, tamen nomine totius cõcilii decernitur, & dicitur totum concilium facere: sed hanc potestatem non habẽt,  quia representẽt totam ecclesiam uniuersalẽ,  ut imaginãtur alii, nec ex cõmissione Christi  facta immediatè, uel toti ecclesię, uel cõcilio,  sed solùm quia est unio & congregatio ex potestatibus ecclesiaticis. Et probatur, Respublica circa temporalia potest administrare se suo  arbitrio: & ideo nihil obstat, quin potestas ciuilis sit apud eam: sed circa spiritualia non suo  arbitrio, sed Christi gubernãda est. In summa,  Potestas ciuilis non est nisi licentia, & posse licitè, potestas autem ecclesiastica dicit efficaciam ad spiritualia: dico inquam, quòd illam     potestatem non habent qui in concilio congregãtur, quia reputent ecclesiam totam uniuersalem, ut falssò alii imaginantur, nec ex cõmissione Christi facta immediatè toti ecclesiæ, uel concilio, sed solùm quia est unio, uel  congregatio ex potestatibus ecclesiasticis, & à  singulis deriuatur ad totum. & ideò nihil posset totum concilium, quod non possent Patres per se singuli secũdum suam potestatem:  unde hęc potestas non est in concilio immediatè iure diuino, sed ex uoluntate Pręlatorũ,  qui uolunt ex seipsis unam authoritatem, &  uelut unum corpus constituere. Imò non solùm in synodo uniuersali, sed etiam in prouin  ciali, uel etiã totius Oriẽtis: sicut cũ omnes cõ   ueniunt ad celebrandum illud cõcilium, esset  etiam una authoritas in tota illa congregatione ratione suæ totalitatis. Sequitur siquidem,  quòd dato, quòd omnes episcopi essent ęquales, id est, quòd nullus esset superior alio: tamẽ   decreta concilii obligarẽt omnes, nec possent  rescindi ab aliquo illorum: & tamen notũ est,  quòd non imaginantur etiam aduersarii, ꝙ   illi habent potestatem à tota plebe prouinciarum suarum, nec quòd sit etiam aliqua potestas ecclesiatica immediatè in tota una prouincia, quia eadem ratione ponetur in tota una  parochia: quod omnino esset absurdum sentire uel dicere profectó. Ergo ita se habet totũ      concilium uniuersale ad ecclesiam uniuersalẽ,  sicut concilium prouinciale ad prouinciam: &  fictitium omnino est aliud imaginari. Est itaque solùm potestas immediatè in toto concilio ex uoluntate prælatorum: qui instituunt unam potestatem, & authoritatem, cui etiam  seipsos subiiciunt, sicut partes toti: hoc enim  significat, quòd uolunt congregare conciliũ,  quòd uolunt stare decretis eius. Ad secundam  cõfirmationem respondetur primò, Hoc solùm inuenitur in modernis conciliis, ut Basiliensi, Constantiensi, non autem in antiquis.  Nec mirũ est, si in modo loquendi erratũ sit.  Secũdò dico ut suprà, Quòd reputãtur nõ tãquã uicarii, uel legati, sed tanquã patres & pastores, & tutores ecclesię. Ex quo sequitur cõtra sentẽtiam, uel imaginationem aliquorum  scholasticorum, quòd si casu omnes episcopi  Christianitatis conuenirent in unum locum  non animo celebrandi concilium, nulla esset  immediatè potestas ecclesiastica in tota illa  multitudine. Non enim locus, aut corporalis  congregatio dat eis illam potestatem, sed uoluntas eorum. Vnde si nulla erat potestas in omnibus simul, cũ essent in suis prouinciis, nec  etiam est cũ sunt in eodem loco, & in eodẽ tẽplo: aliâs eadem ratione si episcopi unius regni conuenirent ad curiam causa uisitandi Regem, iam esset ibi cõcilium Et si obiicias, quia     iam hoc est determinare, quòd cõcilium non  sit supra papam, contra determinationem Parisiensium (si enim nulla est potestas in concilio nisi deriuata à patribus, sequitur manifestè  nõ esse maioris potestatis quã papa) respõdetur primò, In præsentia nihil constitui disputare de illa odiosa comparatione papæ & concilii. Secundò, ea quæ dicta sunt, non pugnant  cum aliqua sententia illorum circa illam congregationem. undecun que enim cõcilium habeat potestatem, & si deriuetur ab ipsis prælatis: potest teneri quòd est maior in toto concilio, quàm in papa, sicut in concilio prouinciali, quàm in quocũque prælato concilii. Si hoc  non placet, posset teneri, quòd potestas in cõcilio est immediatè à Deo, sed non quia tenet  locum totius ecclesiæ uniuersalis, sed quia est unio ex omnibus prælatis ecclesiæ, etiam si omnes alii Christiani dissentirẽt. Et adhuc etiã   cum ista opinione stat utraque sentẽtia de cõparatione papæ & concilii. Ad secundum argumentum principale disputaturus sum paulo  pòst, ad quẽ spectat electio summi Pontificis.  Sed in præsentia primò nego, quòd Cardinales nomine ecclesiæ uniuersalis eligant, sed ex  ordinatione ecclesiastica, uel summi Pontificis, ut potestea dicam. Secũdò dico, quòd dato, quòd ad uniuersalem ecclesiam spectet electio, non ualet consequentia, ergo in ecclesia     est potestas, uel authoritas ecclesiastica immediatè. Antecedens est notum in iure, quòd nõ   oportet ut electores habeant authoritatem ad  quem eligunt, sicut patet de electionibus Imperatoris: imò electores abbatum nullam habent authoritatem, uel dignitatem, si habent  authoritatẽ, & potestatem applicandi dignitatem illi. Ad tertium argumentum respõdetur  ex domino Caietano. in Apolo. c. 2. ad cuius  euidẽtiã inquirendum est quid nomine ecclelesiæ intelligatur in illo loco, Dic ecclesiæ: &  cùm sit sermo de ecclesia, ad quam spectat audire, & iudicare, oportet ut ecclesia accipiatur,  uel pro ecclesia uniuersali, uel pro ecclesia uni  uersaliter, id est pro omni ecclesia, uel pro aliqua particulari ecclesia, uel indistinctè pro  qualibet ecclesia. Dico ergo primò, quòd non  potest accipi solũ pro ecclesia uniuersali: quia  clarum est, quòd ad corrigendum sratrem nõ   oportet me ire ad concilium uniuersale. Item  etiam, quia cùm eadem uerba dixerit beato Petro, sicut ecclesiæ: scilicet, Quodcunque ligaueris super terram, &c. negari non potest,  quin etiam Petrus habeat illam potestatem,  quam dicunt datam ecclesiæ: ergo non solùm  potest intelligi ecclesia uniuersalis. Et per idẽ   patet, quòd non intelligitur de aliqua ecclesia  particulari, puta Mediolanensi, quia nõ oportet nos recurrere ad illam ad correctionem fratris nec etiã de omni collectione propter ecclesiæ admonitionem. Restat ergo quòd accipiatur pro ecclesia indistinctè, seu indefinitè:  ita quòd ecclesiæ datum est iudicium fratris,  non determinando hanc uel illam: & quoniã   actor sequitur forum rei, determinatur ad ecclesiam fratris peccantis siue propria, siue cõmuni, & superiori: & ille est apertꝰ sensus illius  pręcepti. Sed dubiũ est, quid significetur nomine ecclesiæ in illo loco: & breuiter dico, ꝙ   potest intelligi cõuocatio, seu collectio fidelium. Sed dicũt aduersarii, quòd hoc loco ecclesia significat communitatem fidelium, non  in seipsis, sed in pręlatis eorũ, siuepapa intersit  siue nõ. Sed ꝙ ille nõ sit sensus liter alis, ostẽdi  tur, quia utrobique oportet sumi eo dem modo respectu cuiuscũque particularis. Certũ est  autẽ, quòd si peccator sit de ecclesia Mediolanensi, si ad correctionem ipsius procedendũ  est, non oportet dicere ecclesiæ Mediolanensi, id est, communitati Mediolanensium, siue  episcopus sit, siue non. Vnde dico, quòd licet  ex ui uocabuli ecclesiæ non aliud intelligatur  nisi communitas fidelium, tamen ex uerbis sequentibus, Si ecclesiam nõ audierit, &, Quæcunque solueritis super terram, & c. cõstat accipiendum esse pro ecclesia habente authoritatem. Et cùm hęc non sit sine prælato, constat  intelligi non posse ecclesiam pro aliqua congregatiõe sine prælato, sed clauditur ipse prælatus: quod & aliter probatur. Nam si in nomine ecclesiæ non includitur prælatus illius,  oportet alterum duorum, uel quòd ecclesia  particularis habet potestatem iurisdictionis  etiam inuito episcopo, uel quòd nomine ecclesiæ non intelligitur ipsa communitas. Certum est enim quòd ecclesia, de qua dicitur,  Dic ecclesiæ, habet potestatem excommunicandi: & certè ita est, quòd nomine ecclesiæ   in illo loco intelligitur prælatus, qui est caput  ecclesiæ. hoc enim est dicere ecclesiæ, sicut iudicium episcopi dicitur iudicium ecclesiæ: &  excommunicatus ab episcopo dicitur excommunicatus ab ecclesia. Dictum est autem, Dic  ecclesiæ, & non episcopo, quia intelligitur,  quòd dicitur dici episcopo, non tanquam priuato, sed in foro publico. & ideo dicitur, in foro, & iudicio ecclesiæ. & hoc apertè manifestatur: quia usus illius præcepti in ecclesia talis est  ut dicatur peccatum fratris prælato, & tunc  intelligimus dixisse ecclesiæ. Dixit autem,  Amen dico uobis, quodcunque solueritis,  &c. in plurali numero, uel quia iudicium ecclesiæ licet fiat authoritate unius prælati, tamen  non debet fieri nisi per multos: uel simpliciter  quia erant futuri multi prælati, & multæ ecclesiæ. Dico præterea cum Caietano, quòd in loco Matth. 17.{Matt. 17.}nulla potestas uidetur data. Nam     ex illo, Dic ecclesiæ, non datur aliqua potestas  sed præcipitur denuntiatio: per illa uerò, Si ecclesia non audierit, sit tibi tanquã ethnicus &  publicanus, præcipitur euitatio: per illa uero  uerba, Quæcunque solueritis, &c. patet nullam dari authoritatem, quia per eadem uerba  dictum est Petro, Quodcunque solueritis,  &c. Matth. 16.{Matth. 16}etiam non est data ei aliqua potestas, sed postea Iohan. ultimo, Pasce oues  meas. Sed significatur solùm quantæ efficaciæ   esset futura sententia ecclesiæ, quam illic non  dat, sed solùm uel permittit, uel supponit, &  demum ad ueritatem illorum non oportet  quòd ecclesia habeat immediatè authoritatem à Christo, sed satis est, quòd habeat à suo  prælato, uel prælatis congregatis, uel ab ipso  papa. adhuc enim ecclesia haberet potestatem,  & quilibet teneretur audire ecclesiam: ergo  frustra comminiscitur hanc potestatem. Ex  omnibus sic patet, quòd ex eo loco, Matth.  18.{Matth. 18.}nullo modo habeatur, quòd sit aliqua authoritas iure diuino immediatè nec in ecclesia uniuersali, nec etiam in concilio, quamuis hoc secundum possit probabiliter dici insensu suprà explicato. Hunc locum prolixiùs  tractaui: quia aduersarii nihil aliud ex scripturis afferunt ad probandum quòd iure diuino sit authoritas in ecclesia uniuersali immediatè, & in concilio. Addit Caieta. quòd in     die Cœne fuit institutum sacramentum ordinis, & per consequens quando Dominus dixit ea uerba Matth. 18. nõ erat potestas episcoporum, nec presbyterorum, & per consequẽs  non dedit tunc potestatem concilii, quod constat ex episcopis & presbyteris. Ad quartũ nõ   est opus multis, & primùm potiùs alii prælati  solent dici ministri ecclesiæ, quã papa: & certũ  est, quòd non dicuntur ministri ecclesiæ, quia  acceperint authoritatẽ ab ecclesia uniuersali:  sed uel quia ministrant ecclesiæ uel in ecclesia:  uel quia à principe ecclesiæ sunt instituti. Et  clarum est, quòd etiam si nihil authoritatis  ponatur in ecclesia uniuersali, nihil ominus dicerentur ministri ecclesiæ. Cæterùm quòd potiùs debeant dici omnes tam papa quàm alii  prælati ministri Christi quàm ecclesiæ, patet  ex Paulo, Si ꝗd donaui, in Christi, &c. 2. Cor.  2.{2. Cor. 2.}& alibi. Sic nos existimet homo, ut ministros Christi. 1. Corin. 4.{1. Cor. 4.}Omnis potestas spiritualis & ecclesiastica est quoddã donum Dei,  & pure supernaturale. Sicut ergo alia dona, ut  gratia, charitas, fides, & prophetia non data  sunt primò ecclesiæ, sed primò conueniunt  particularibus personis, & est fides in ecclesia,  quia aliqui particulares credunt: ita etiam potestas ecclesiastica data est certis personis primò, & per illos conuenit ecclesiæ. & omnino  est commentum sophisticum, imaginari potestatem ecclesiasticam in communitate, qua  nunquam esset usura, sed omnia geruntur, &  semper gesta sunt per prælatos qui deriuati  sunt ab Apostolis, sicut re uera si à natura essent principes in republica ciuili, & omnes  magistratus sufficiẽtes ad gubernationem reipub. profectò frustra somniaremus potestatẽ   ciuilem in republica immediaté.SECVNDA QVAESTIO PRINcipalis, An potestas ecclesiastica  sit Christianis.SVMMA.-    1 Christiani omnes, quòd nec sint sacerdotes, nec omnes  æquales, sed quòd sit orde in ecclesia, & gradus ecclesiasticæ potestatis.-    2 Christiani an sint aliqui, quibus conuenire non poßit  potestas ecclesiastica.-    3 Mulieres, quòd nec sacerdotes esse poßint, nec aliquẽ   ordinem aut potestatem ecclesiasticam habere, quæ sit  de iure diuino.-    4 Abbatissæ, & aliæ monasteriorum & uirginum matres, quòd nullam habeant potestatem nec iurisdictionem spiritualem.-    5 Monachæ an non teneantur obedire Abbatissæ.-    6 Iure diuino quòd nullus alius de numero Christianorum præter fœminas excluditur à potestate ecclesiastica, siue ordinis siue iurisdictionis.-    7 Potestas ecclesiastica siue ordinis, siue iurisdictionis.  quòd tota fuerit in Petro Apostolo.-    8 Apostoli omnes an habuerint potestatẽ immediate ã      Christo, an solus Petrus à Christo, & alij à Petro.-    9 Potestatem omnem, quam Apostoli habuerunt, quòd  receperint immediatè à Christo, probatur.-    10 Apostoli, an æqualem acceperint cum Petro potestatem.-    11 Petrus, quòd inter Apostolos omnes fuerit authoritate, & potestate primus & princeps, cum summa supra totam ecclesiam potestate.-    12 Potestatẽ ecclesiasticam aliquam, quòd nullus alius  à Christo uideatur accepiße, præter sacros Apostolos.-    13 Potestas ecclesiastica quòd non solùm fuerit in Aposto  lis, sed etiam in alijs.-    14 Potestas omnis ordinis & iurisdictionis, quæ priùs  erat in Christi Apostolis, quòdillis defunctis perseuerauerit in ecclesia, probatur.-    15 Gradus ecclesiæ, quód perseueraturi sint in ecclesia  usque ad ultimum iudicium, & mortuorum resurrectionem.-    16 Potestas ordinis in ecclesia, quòd tota deriuata sit, &  pendeat immediatè ab episcopis.-    17 Petro Apostolorum principe defuncto, quòd aliquis ei  successerit cum simili & authoritate, & potestate iurisdictionis in totum orbem.-    18 Petro mortuo, quòd ecclesia habeat potestatem sub  rogandi, & instituendi alium loco illius, etiam si petrus nihil de hoc prius constituisset.-    19 Electio summi Pontificis ad quem spectaret cardinalibus deficientibus, negligentibus, aut perniciose inter  se dißidentibus.-    20 Electio summi Pontificis deficientibus cardinalibus,  &c. quòd non uideatur spectare ad totum clerum.-    21 Sedes apostolica in quocunque casu uacaret, manendo     in solo iure diuino, ad quem spectaret electio.-    22 Petrus beatus, quòd uel solus, uel cum alijs apostolis  potuerit constiture formam, & rationem, qua post  obitum eligeretur ei successor.-    23 Petrus beatus, quòd potuerit eligere, & designare  successorem, qui, eo defuncto, sine alia electione esset  summus Pontifex.-    24 Eligendi summum Pontificem ratio, quæ nuncseruatur in ecclesia, quòd non sit de iure diuino.-    25 Eligendi summum Pontificem ratio, quòd sitex consti  tutione, & authoritate ecclesiæ, aut summorum Pontificum, quæ eadem est, & eadem authoritate mutari  posset.-    26 Apostolis alijs quòd successerit nemo cum æquali potestate & authoritate iurisdictionis.-    27 Apostolorum aliorum quilibet à Petro, quòd potuerit  relinquere successorem, licet non uniuersalem, saltem  in quacunque prouincia uoluisset, qui esset uerus episcopus illius prouinciæ.-    28 Apostoli, quòd non solùm potuerunt relinquere sibi  successores, sed etiam quilibet successorum eorum potuerit similiter sibi relinquere successorem.-    29 Episcopus quilibet, quòd in sua prouincia potuit condere legem, ut præsbyteri eligerent episcopum, uel  aliam formam institutionis dare, etiam sede Petri inconsulta.-    30 Petri successores, quòd potuerunt, & possunt pro suo  arbitrio episcopos creare in singulis prouinciis, &  quascunque leges de hac re priùs latas tollere, &  nouas condere, prouincias distinguere, & omnia  ad hoc spectantia pro suo iudicio, & potestate facere.PRIVSQVAM uenianus ad solidam  & germanam ueritatem, oportet ut adulterinas, & falsas sententias excludamus: quod  ut commodius fiat, rursus propono quæstionem, An potestas ecclesiastica sit in omnibus  aut singulis Christianis. In cuius quæstionis  definitione licet omnes catholici authores satis conueniant, tamen neoterici hæretici incredibili arrogantia à tota ecclesia receptę sententiæ aduersantur, asserentes, & contendentes omnes, Christianos ex æquo esse sacerdotes, nec esse aliquos gradus ecclesiastici ordinis in ecclesia. Nec tamen multis aut rationibus aut testimoniis hoc probare laborant, sed  suo more, uno, aut altero scripturarũ loco in  suam sententiam detorto, mordicus hæresim  suam retinent, & factionem propugnant. Sed  uerba imprudentissimi in primis Lutheri ascribere satius est, in libro primo de abroganda  missa priuata. ita dicit, Nos omnes eodẽ quo  Christus, sacerdotes sacerdotio sumus, qui  Christiani filii Christi summi sacerdotis sumus: nec ex ullo Scripturæ sanctæ testimonio  id habetur, ꝙ sacerdotes rasi & uncti aliqui in  nouo testamento dicantur distincti à laicis. &  paulo pòst, Stat irrefragabilis sentẽtia, sacerdotes uisibiles, & à laicis diuersos in nouo testamẽto nullos esse, qui autem sunt, sine testimonio scripturarum & sine uocatione Dei sunt:     hoc autem quidest aliud, quã ex diabolo esse?  Et alibi dicit ꝙ puer, & mulier, & qlibet Chri  stianus absoluere pōt à peccatis. adducit illud.  1. Pe. 2. Vos autẽ genus electũ, regale sacerdotium, gens sancta, populus acquis. &c. Et eodẽ   loco, Et ipsi tanquã lapides uiui superædificamini domus spiritualis, in sacerdotiũ sanctũ.  Constat autẽ Petrũ loqui generaliter omnibꝰ   fidelibus, & non solis ordinatis in sacerdotes.  Item Ioh. in Apoc. c. 5. Fecisti nos Deo nostro  regnũ & sacerdotes. & Apoc. 20. Sed erũt sacer  dotes Dei & Christi eius. Quæ omnia uult dicta esse de õnibꝰ Christianis. Itẽ illud. Matth.  18. Quodcunq; solueritis super terrã, &c. generalissimè affirmat dictũ esse oĩbꝰ Christianis.¶ Cõtra omnes hæreticos pono cõclusionẽ,  Nõ omnes Christiani sunt sacerdotes eo modo, quo sunt sacerdotes ab ecclesia ordinati, id  est cũ potestate consecrandi eucharistiam, &  absoluẽdi à peccatis. Vel ponatur sub aliis uerbis sic, Nec* omnes Christiani sunt sacerdotes, nec ōes sunt æquales, sed est ordo in ecclesia, & gradꝰ ecclesiasticæ potestatis. Hãc quæstionẽ totãq; hanc disputationẽ, quàm potero  paucis absoluã. Postquã enim nulla cũ catholicis nobis cõcertatio est, sed solũ cũ hæreticis,  nihil operæpretiũ facturũ me puto, si religiosam, & piam prorsus concionem hoc argumeẽto diutiꝰ retinuero. Et alioqui clarissimi uiri,     Rofensis episcopus, & Iodocus Clitoueus de  hoc capite aduersus Lutherum doctissimè &  disertissimè scripserunt, quos scio uobis familiares esse. Probo igitur conclusionem totam  simul. Primò Paul. ad Roma. 12.{Roma. 12.}totam ecclesiam quasi quoddam corpus mysticum esse dicit, quòd uariis organis & membris sit compositum. Sicut in uno, inquit, corpore multa  sunt membra, omnia autem membra non eundem actum habent, ita multi unum corpus sumus in Christo, singuli autem alter alterius  membra: habentes autem donationes secundum gratiam, quæ data est nobis, differentes,  &. 1. Cor. 12.{1. Corin. 12.}Si corpus unum est, & mẽbra habet multa, omnia autem membra corporis  cum sint multa, unum tamen corpus sunt: ita  & Christus & corpus nõ est unum mẽbrum,  sed multa. Si dixerit pes, quoniam non sum  manus, non sum de corpore, non ideo non  est de corpore? si totum corpus oculus, ubi auditus? si totum auditus, ubi odoratus? nunc  autem posuit Deus membra unumquodque  sicut uoluit. quòd si essent omnia unum membrum, ubi copus? nunc autem multa quidem  membrau, num autem corpus. Et in principio  illius. c. Diuisiones gratiarum sunt, idem autem Spiritus, & diuisiones ministrationum  sunt, idem autem Dominus, & diuisiones operationum sunt, idem uerò Deus, &c. Rogo, &     appello religiosas, & pias aures, si omnes in ecclesia æquales sunt, quo modo fecit Deus, ut  Paulus dicit uaria membra, manus, pedes, oculos, aures, in corpore ecclesiæ? omnes sumus  oculi Luthero, ubi ergo pedes? aut quomodo  erit uerum, quod Paulus in eadem epistola &  cap. subiungit, Non potest autem dicere oculus manui, Opera tua non indigeo: aut iterum  caput pedibus, Non estis mihi necessarii? Certè si Lutherum audiamus, pedes poterunt dicere capiti, Nõ es nobis necessarium. sic enim  ipse docet, pedes hoc est plebem, sic non indigere capite, hoc est sacerdote, sed omnes eos  esse sācerdotes. Item in eodem loco Paulus, Et  quosdam quidem posuit Deus in ecclesia, primò Apostolos, secundò Prophetas, tertiò Doctores: & alios item gradus ecclesiæ recenset,  ubi omnino uidetur sanctus Apostolus ex instituto uelle elidere arrogantiam eorum, qui  omnes in ecclesia æquare uolebant: uel rursus  superbiam reprimere aliquorum, qui in altiore gradu constituti, inferiores cõtemnebant:  aut certè plebem admonere, ne se eo minus in  corpore Christi cõtentos reputarẽt, quòd inter gradus ecclesiasticos non censerentur. In  eandem sententiam scribit ad Ephes. 4.