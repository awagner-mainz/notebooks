-    22 Amens, an poßit esse dominus.-    23 Barbari, quòd amentiæ prætextu non impediantur     esse ueri domi ni, cum non sint amentes, probatur.-    24 Indi barbari antequam Hispani ad illos uenissent  quomodo erant ueri domini, & publicè, & priuatim.-    25 Imperator, quòd non sit totius orbis dominus.-    26 Imperator, dato quòd esset dominus mundi, quòd non  ob id posset occupare prouincias barbarorum, &  constituere nouos dominos, & ueteres deponere, ueluectigalia capere.-    27 Papa, quòd non sit dominus ciuilis, aut temporalis totius orbis, loquendo propriè de dominio, & potestate  ciuili.-    28 Summus Pontifex, dato quòd haberet potestatem secularem in mundo, quòd non posset eam dare principibus secularibus.-    29 Papa, quòd habeat potestatem temporalem in ordine ad spiritualia.-    30 Papa, quòd nullam potestatem temporalem habeat  in barbaros indos, neque in alios infideles.-    31 Barbari si nolint recognoscere dominium aliquod papæ, quòd non ob id poßit eis bellum inferri, & illorum bona occupari.-    32 Barbari, an priusquam aliquid audissent de fide Chri  sti, peccabant peccato infidelitatis, eo quòd non crederent Christo.-    33 Ignorantia ad hoc quòd alicui imputetur, & sit peccatum, uel uincibilis, quid requiratur. Et quid de ignorantia inuincibili.-    34 Barbari, an ad primum fidei Christianæ nuntium te  neantur credere, ita quòd peccent mortaliter non  credentes Christo, solùm per simplicem annuntiationem, &c.-    35 Barbaris si simpliciter fides annuntiaretur, & proponeretur, & nollent statim recipere, quòd hac ratione non possent Hispani illis bellum inferre, neque iure  belli contra eos agere.-    36 Barbari rogati, & admoniti, ut audiant pacificè loquẽtes de religione, quomodo si nolint, non excusentur à  peccato mortali.-    37 Barbari quando tenerentur recipere Christi fidem  sub mortalis peccati pœna.-    38 Barbaris an hactenus ita proposita & annuntiata  fuerit fides Christiana, ut teneantur credere sub nouo  peccato, quòd non satis liqueat secundum authorem.-    39 Barbaris & si quantumcunque fides annuntiata probabiliter & sufficienter fuerit, & noluerint eam recipere, quòd non tamen oh id liceat eos bello persequi,  & bonis suis spoliare.-    40 Principes Christiani, quòd non poßint, etiam authoritate Papæ, coërcere Barbaros à peccatis contra legem naturæ, nec ratione illorum eos punire.DOCETE omnes gentes, baptizantes eos in nomine Patris, &  Filii, & Spiritus sancti. Matthæi  ultimo. In quem locum mouetur  quæstio pastoralis, An liceat baptizare filios infidelium inuitis parentibus. Quæ quæ   stio tractatur à doctoribus 4. Sententiarum  distinctio. 4. & à sancto Thom. secunda secundæ quęstio. 10. artic. 12. & 3. parte quæstio.  68. articu. 10. Et tota disputatio & relectio suscepta est propter barbaros istos noui orbis,  quos Indos uulgò uocant, qui ante quadraginta annos uenerunt in potestatem Hispano  rum, ignoti prius nostro orbi. Circa quos præ   sens disputatio habebit tres partes. In prima  tractabitur quo iure uenerint barbari in ditionem Hispanorum. In secunda, quòd possint  Hispaniarum principes erga illos in temporalibus & in ciuilibus. In tertia, ꝙ possint uel  ipsi, uel ecclesia erga illos in spiritualibus, &  in spectantibus ad religionem. Vbi respondebitur ad quæstionem propositam. Quo ad primam partem, ante omnia uidetur quòd tota  hæc disputatio sit inutilis & otiosa, nõ solùm  inter nos, ad quos nõ spectat, aut si omnia rectè geruntur in administratione illorum hominũ disputare, aut dubitare de illo negotio,  aut si quicquam fortè peccatur, illud emendare: sed neque apud eos, quorum interest hæc  considerare & administrare. Primò, quia neque principes Hispaniarum, neque qui eorum  consiliis præpositi sunt, tenentur de integro  examinare & retractare iura, & titulos, de quibus aliâs deliberatum est, & decretum, maximè in his, quæ bona fide principes occupant,  & sunt in pacifica possessione. Quia, ut Arist.  dicit. 3. Ethico. si semper quispiam consultauerit, in infinitum res abiret, neque possent  principes & eorũ consiliarii esse securi & certi  in conscientia sua: & si oporteret à primordio repetere titulos suæ ditionis, nihil exploratum possent tenere. Et præterea cùm principes nostri, scilicet Ferdinãdus, & Isabella, qui  primi occupauerunt regiones illas, fuerint  Christianissimi, & imperator Carolus quintus sit princeps iustissimus, & religiosissimus:  non est credendum quin habeant exploratissima & exquisitissima omnia que spectare possunt ad securitatem sui status, & conscientiæ,  maximè in tanta re: atque adeò non solùm superuacaneum, sed etiam temerarium uideri potest de his disputare. & hoc uidetur quærere  nodum in scyrpo, & iniquitatem in domo iusti. Pro solutione huius obectionis est conside  randum, quòd Arist. dicit tertio Ethicor. ꝙ sicut consultatio & deliberatio non est de rebus impossibilibus, aut necessariis, ita nec consultatio moralis est nec de illis, de quibus certum & notum est esse licita & honesta, neque  ecõtrario, de quibus certum est esse illicita,  & inhonesta. Neq; enim quisquam rectè consultauerit, an temperatè, fortiter, iustè uiuen  dum sit, uel iniustè, aut turpiter agendum, neque an adulterandum, an peierandum, colendi parentes, & cætera huiusmodi. Certè non  esset consultatio Christiana: sed cum aliquid  agendum proponitur de quo dubitari meritò  potest, an sit rectum uel prauum, iustum aut  iniustum, de his expedit consultare, & deliberare, neque priùs temere aliquid agere, quàm  sit inuentum & exploratum, quòd liceat, aut  non liceat. Talia sunt quæ in utranque partem  habent speciem boni aut mali, qualia sunt multa genera commutationum, & contractuum,  & negotiorum. Et in his omnibus ita res se habet, ꝙ si quis antequam deliberauerit, & legitimè illi constiterit tale factum licitum esse, aliquod tale faceret, & fortè secundum se esset licitum: talis peccaret, neque excusaretur per  ignorantiam: cùm illa, ut patet, nõ esset inuincibilis, postquam ille non facit quod in se est,  ad examinandum quòd liceat, aut non liceat.  Ad hoc enim ut actus sit bonus, oportet si  aliâs non est certum, ut fiat secundum diffinitionem & determinationem sapientis. Hæc  enim est una conditio boni actus, 2. Ethic. ut  fiat secundum diffinitionem sapientis. atque  adeò si iste non consuluit sapientes in re dubia, excusari non potest. Imò dato quòd talis  actus secundum se licitus esset, postquam dubitatur, meritò de illo tenetur quilibet consul  tare, & arbitrio sapientũ facere, etiã si fortè illi  errarent. Vnde si quis contractum, de quo inter homines dubitatur an sit licitus necne, saceret sine consilio doctiorum, sine dubio peccaret, etiam si aliâs cõtractus esset licitus, & ipse  ita putaret, non ex authoritate sapientis, sed  ex sua affectione, & sententia. Et eadem ratione si quis in re dubia consuluit sapientes, &  illi determinauerint illud non licere: si talis  proprio iudicio faceret aliquod tale, peccaret,  etiam si aliâs illud in se esset licitum. Vt si quis  exempli gratia esset dubius an hęc sit uxor sua,  consultat, an teneatur reddere debitum, uelutrum liceat, uel etiam exigere: respondetur à  doctoribus quòd nullo modo licet, ipse autem ex affectu uxoris uel propria cupiditate,  non credit, sed putat sibi licere, certè peccaret  accedens ad uxorem, quamuis de se licitum  esset, sicut re uera est, quia talis facit contra  conscientiam, quam tenetur habere. Tenetur  enim credere in his quæ spectant ad salutem,  his, quos ecclesia posuit ad docendum: & in re dubia arbitriũ illorũ est lex. Sicut enim inforo contentioso iudex tenetur iudicare, secundum allegata & probata: ita in foro conscientiæ quilibet tenetur iudicare, non ex pro  prio sensu, sed uel per rationem probabilem,  uel per authoritatem sapientiorum, aliâs est  temerarium iudicium, & exponit se periculo  errandi, & hoc ipso errat. Sicut in ueteri testamento Deute. 17.{Deute. 17.}præcipiebatur, Si quid esset  ambiguum inter sanguinẽ & sanguinem, causam & causam, lepram & non lepram, & iudicium intra portas tuas uideris uariare: surge,  & ascẽde ad locũ, quẽ elegerit Dominus Deus  tuus, ueniensq́ue ad sacerdotes Leuitici generis, & ad iudices, qui fuerint illo tempore,  quærés que ab eis, qui iudicabũt tibi iudicium  ueritatis, & facies quodcunque dixerint qui  præsunt loco, sequerisq́ue sententiam eorum,  neque declinabis ad dextrã neque ad sinistrã.  Ita inquam in rebus dubiis tenetur quilibet  consulere illos quos ecclesia ad hoc cõstituit,  quales sunt prælati, prædicatores, cõsessores,  diuinæ & humanæ legis periti. Sunt enim in  ecclesia alii oculi, alii pedes, &c. 1. ad Corint.  12.{1. Corin. 12.}Et Ephes. 4.{Ephes. 4.}& ipse dedit quidẽ quosdam  apostolos, alios euangelistas, alios autem pastores, & doctores. Et, Super cathedrã Moysi  sederunt Scribæ & Pharisæi, omnia quæcunque dixerint uobis, seruate & facite. Math. 23.{Matth. 23}Et facit etiam præceptum Aristo. 1. Ethi.{Aristo.}ex  Hesiodo,At qui ex se nescit, cuiquam neque porrigit  aures,Vt bona percipiat, demens & inutilis ille est.  Itaque nõ satis est ad securitatem uitæ & conscientiæ, ut quis putet se bene agere: sed in rebus dubiis necesse est ut aliorum, ad quos spectat, authoritati nitatur. Nec enim negotiatoribus satis est ut nihil faciant, quod ipsis illicitum putent, si aliâs sine concilio peritorum  illicitos cotractus faciant. Vnde non puto uerum quod Cardin. Caiet.{Caiet.}dicit, quòd si reuera  aliquod secundum se est licitum, si ueniat indubium, quicunque prædicatores, aut confessores, qui alius habent authoritatem iudicandi in istis, dicant illud esse illicitum, uel sicutueniale dicunt esse mortale: quòd ex affectu  ad rem nõ credit illis, sed format sibi conscien  tiam, quòd non est mortale, nõ peccat. Exemplum ponit, ut quòd fœminæ utantur fuco, &  aliis ornamentis superfluis, quod re uera non  est mortale, dato quòd prædicatores & cõfessores dicerẽt esse mortale: fœmina ex studio se  ornandi non credit, sed putat uel esse licitum,  uel non esse mortale, non peccat mortaliter  ita se ornando. Hoc inquam periculosum est.  Nam fœmina tenetur credere in his quæ sunt  necessaria ad salutem, peritis, & exponit se periculo faciendi contra illud, quod secundum  sententiam sapientum est mortale. Et econtrario in re dubia si quis deliberauit cum sapientibus, & accepit determinationem, quòd  illud est licitum: talis est tutus in conscientia,  quousque fortasse iterum sit admonitus, uel  tali authoritate, uel huiusmodi rationibus,  quibus meritò debeat moueri ad dubitãdum,  uel etiam credendum contrarium. hoc est notum, quia facit quod in se est, etiam si ignotantia est inuincibilis. Ex his ergo conficiuntur propositiones.¶ Prima, In* rebus dubiis quilibet tenetur  consultare illos ad quos spectat hæc docere,     aliâs non est tutus in conscientia, siue illa dubia sint in se licita, siue illicita.¶ Secunda, Si* post consultationem rei dubię   diffinitum sit à sapientibus illud esse illicitum,  quilibet tenetur sequi sententiam illorum,  & contrarium faciens non excusatur, etiam si  aliâs illud esset licitum.¶ Tertia econtrario,* Si post consultationem  rei dubiæ diffinitum sit à sapiẽtibus illud esse  licitum, qui sequitur sententiam illorum, est  tutus, etiam si aliâs sit illicitum.¶ Ergo redeundo ad propositum negotium  barbarorum, nec est de se ita euidẽter iniustũ,  ut non possit disputari de iustitia illius: nec  rursus ita euideter iustum, ut dubitari nõ possit de iniustitia illius: sed in utranque partẽ ui  detur habere speciem. Nam primùm cùm uideamus totum illud negotium administrari  per uiros & doctos, & bonos, credibile est rectè & iustè omnia tractari. Deinde cùm audiamus tot hominũ cædes, tot spolia hominum  alioqui innoxiorum, deturbatos tot dominos possessionibus, & ditionibus suis priuatos, dubitari meritò potest iure an iniuria hæc  facta sint: & sic hæc disputatio non uidetur  omnino superuacanea. & per hoc patet respõsio ad obiectionem. Et primùm, dato quòd  nullum esset dubium in tota hac quæstione,  non est nouum disputationes theologicas institui de re certa. Nam & disputamus de incarnatione Domini, & aliis articulis fidei. Non  enim semper disputationes theologicæ sunt  in genere deliberatiuo. Sed pleræque in genere demonstratiuo, id est non ad consultãdum,  sed ad docendum susceptæ.¶ Quòd si quis occurrat dicẽs, Licet aliquando fuerint aliqua dubia circa hoc negotium,  fuerunt tamen iam hæc tractata & diffinita  à sapientibus, & sic ex consilio eorum iam  omnia administrari, nec opus esse noua examinatione: respõdetur primùm, si ita est benedictus Deus, nec nostra disputatio quicquam  obstat, neque ego mouere uolo nouas querelas. Secũdò dico, quòd hæc determinatio non  spectat ad iurisconsultos, uel saltem non ad solos illos. Quia cùm illi barbari, ut statim dicam, nõ essent subiecti iure humano, res illorum non sunt examinandæ per leges humanas, sed diuinas, quarum iuristæ non satis periti ut per se possint huiusmodi quæstiones  diffinire. Nec satis scio, an unquam ad disputationem & determinationem huius quæstionis uocati fuerint Theologi digni, qui audiri  de tãta re possent. Et cũ agatur de foro cōsciẽtiæ, hoc spectat ad sacerdotes, id est ad ecclesiam, diffinire. unde Deutero. 17.{Deut. 17.}præcipitur  Regi, ut accipiat exemplar legis de manu sacer  dotis. Tertiò, ut summa rei sit satis examinata     & certa, nonne in tanto negotio possunt alia  peculiaria dubia occurrere, quæ meritò disputari possent? Itaque non solùm nõ otiosũ aliquod, & inutile, sed magnoperepretium mefacturum putarem, si hanc quæstionem pro dignitate possem tractare. Redeundo ergo ad  quęstionem, ut ex ordine procedamus, quæritur primò utrum* essent ueri domini ante aduentum Hispanorum, & priuatim & publice:  id est utrum essent ueri domini priuatarum  rerũ & possessionum, & utrũ essent inter eos  aliqui uiri principes. & domini aliorum. Et  posset uideri quòd non. Quia serui non habent dominiũ rerum: seruus enim nihil suum  habere potest. Instituta per quas. perso. nob.  acquirere liceat. § item uobis. &. ff. de acquirend. hæred. l. placet. unde quicquid acquiritur, domino acquiritur. Institu. de his qui sunt  sui, uel alien. iur. §. nam apud omnes. Sed barbari isti sunt serui. Probatur. nam ut Aristo. 1.  Ethico.{Aristo. Ethi. 1.}elegãter & accuratè tradit, aliqui sunt  natura serui quibus, scilicet melius est seruire, quàm imperare. ii autem, quibus ratio non  sufficit ad regendum etiam seipsos, sed solùm  ad iussa capessendum, & quorum uis magis in  corpore est quàm in animo. Sed profectò si aliqui tales sunt, maximè isti barbari, qui re uera  parũ distare uidentur à brutis animantibus, &  omnino sunt inhabiles ad regendum: & sine     dubio meliùs est illis ut regãtur ab aliis, quàm  ut se ipsos regant. Et Aristo.{Aristo.}dicit iustum naturale esse, ut tales seruiant. ergo tales non possunt esse domini. Nec obstat, quòd ante aduẽtum Hispanorum non haberent alios dominos: non enim repugãt, seruum esse sine domino. ut notat glo. in. l. si usum fructum. ff. de liberali causa. Imò habetur expressè in ipsa lege, & est casus expressus in. l. quod seruus. deseruo. stipulatio. de seruo, qui à domino relictus est, & à nullo occupatus, quòd potest à  quocunque occupari. si ergo erant serui, potuerunt ab Hispanis occupari.¶ In cotrarium est, Quia illi erant in pacifica  possessione rerũ & publicè & priuatim: ergo  omnino (nisi contrarium constet) habendi  sunt pro dominis, neque indicta causa possessione deturbandi. Pro solutione nolo reuocare in propositum multa, quæ à doctoribus traduntur de diffinitione dominii, quæ à meetiam latè adducta sunt in materia de restitutione, 4. dis. 15. & secunda secundæ, q. 62. Illa in  quam prætereo, ne occasione illorum omittam magis necessaria. Et ideo his prætermissis notandum, quòd si barbari non haberent  dominium, non uidetur quòd possit prætendi alia causa, nisi uel quia sunt peccatores, uel  quia infideles, uel quia amentes, uel insensati.  Fuerunt ergo aliqui,* qui defendebant, quòd     titulus dominii est gratia, & per consequens  quòd peccatores, saltem mortali peccato, nullum habent dominium in quacunquere. Iste  fuit error pauperum de Lugduno, siue Valdẽsium, & postea Iohannis Vuicleff.{Vuicleff.}Cuius unus  error damnatus in cõcilio Constantien. fuit,  Nullus est dominus ciuilis, dũ est in peccato  mortali. Eadem fuit sententia Armachani libr.  10. de quæstio. Arme. c. 4.{Armachus.}& in dialogo. Defensorium pacis. & probat Armac. quia tale dominium reprobatur à Deo. Oseæ. 8.{Oseæ. 8.}Ipsi regnauerunt, & non ex me, principes extiterunt, &  non cognoui. Et subiungitur causa, Argẽtum  & aurum suum fecerunt sibi idola ut interirent, &c. Et ideo, inquit, tales carent iusto dominio apud Deum. Certum est autem omne  dominiũ esse authoritate diuina, cùm ipse sit  creator omnium, neque aliquis possit habere  dominium nisi cui ipse dederit. Nõ est autem  consentaneum, ut det inobediẽtibus, & transgressoribus præceptorũ suorum: sicut & principes humani non dant sua bona, ut uillas, aut  castra rebellibus, & si dederint auferunt. Per  humana autem debemus iudicare de diuinis.  Rom. 1.{m. 1.}ergo ita Deus nõ concedit dominium  inobedientibus. Vnde in signum huius Deus  aliquando tales proiicit à principatu, ut Saulem. 1. Reg. 15. & 16.{1. Reg. 15. & 16.}& de Nabuchodonosor. &  Balthasar, Dani. 4. &. 5.{Daniel. 4. &. 5.}Itẽ Genes. 1.{Gene. 1.}Faciamus     hominem ad imaginem & similitudinem nostram ut præsit piscibus maris, &c. Apparet ꝙ   dominium fundetur in imagine Dei, sed hæc  non est in peccatore, aliâs esset filius: filii autẽ   sunt propter imaginem patris, ergo nõ est dominus. Item talis committit crimen læsæ maie  statis, ergo meretur perdere dominium. Item  August.{August.}dicit, quòd peccator non est dignus  pane, quo uescitur. Item Dominus dederat primis parentibus dominium paradisi, & ratione  peccati priuauit eos, Genes. 1. ergo. Verum est,  quòd tam Vuicleff, quàm Armachanus non  distinctè loquuntur, & uidentur potiùs loqui  de dominio superioritatis, quod est principũ. Sed quia argumenta æqualiter procedũt de  omni dominio, ideo uidẽtur sentire de omni  dominio generaliter. & ita intelligit illorum  sententiam Conradus libro 1. q. 7.{Conradus.}& satis clarè dicit Armachus. Qui ergo sequeretur hãc  sententiam, posset dicere, quòd barbari non  erant in peccato mortali.¶ Sed contra hanc sententiam ponitur propositio, Peccatum* mortale non impedit dominium ciuile, & uerum dominium. Hæc propositio licet sit determinata in concilio Constantiæ, probatur tamẽ. Primò arguit Almain.  4. distin. 15. q. 2.{Almain.}ex Aliaco, quia tunc existens  in peccato mortali, & constitutus in extrema  necessitate esset perplexus, quia tenetur come  dere panem: & si non habet dominium, accipit alienum. ergo non potest euadere mortale. Sed hoc argumentum parum procedit, primùm neque Armachanus, neque VVicleff uidẽtur loqui de dominio naturali sed ciuili. Se  cundò negatur consequentia, & diceretur,  quòd in casu necessitatis posset alienum accipere. Tertio, Non est perplexus, quia potest  pœnitere. & ideo aliter arguitur. Primò, Quia  si peccator nõ habet dominium ciuile, de quouidentur loqui, ergo nec naturale. cõsequens  est falsum, ergo. Probo consequentiam, Quia  etiam dominium naturale est ex dono Dei, sicut ciuile: imò plus, quia ciuile uidetur esse de  iure humano. ergo si propter offensam Dei  homo perderet dominium ciuile, eadem ratio  ne perderet etiam dominium naturale. Falsitas autem probatur, Quia non perdit dominium super proprios actus, & super propria  membra. habet enim peccator ius defendendi  propriam uitã. Secundò, Scriptura sacra sæpe  nominat reges illos, qui mali erãt, & peccatores, ut patet de Salomone, Achab.