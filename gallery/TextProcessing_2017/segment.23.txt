{Syluest.}in uerbo, bellum, §. 1. &. §. 9. quòd qui iustè pugnat, non tenetur restituere prædam, 23. q. 7.  si de rebus. Ex quo infert, quòd capta in bello  iusto, non compensantur cum debito principali: ut tenet etiam Archi. 23. q. 2. Dominus noster. ita tenet Bar. in. d. l. si quid in bello: & hoc  intelligitur, etiam si hostis sit paratus aliis satisfacere de damno & iniuriis. Quod tamen limitat Syluest. & bene, quo usque secũdũ  ę quitatem sit sufficienter satisfactum de damno &  iniuria. Non enim est intelligendum, quòd si  Galli exciderint unum pagum, aut ignobile  oppidum Hispaniæ, quòd liceat Hispanis etiã   (si possint) prædari totam Galliam. sed pro  modo, & qualitate iniuriæ arbitrio boni uiri.¶ Sed ex hac determinatione sequitur dubium, An* liceat permittere militibus ciuitatem  in prædam. Respondetur, & sit tertia propositio, Hoc de per se non est illicitum, sed necessarium est ad bellum gerẽdum, uel deterrendos  hostes, uel ad accẽdendum militum animos.  Ita Syluest. §. 10.{Syluest.}Sicut etiam licet incendere ciuitatem ex rationali causa. Sed tamen quia ex  huiusmodi permissionibus sequuntur plurima multa sæua, crudelia præter omnem humanitatem, quæ à barbaris militibus committuntur, innocentum cędes & cruciatus, uirginum  raptus, matronarum stupra, templorum spolia: ideo sine dubio, sine magna necessitate, &  causa maximè ciuitatem Christianam prædæ      tradere periniquum est. Sed si ita necessitas  belli exigat, non est illicitum, etiam si crudele  sit, quòd milites aliqua huiusmodi fœda, & illicita patrent, quæ tamen duces & interdicere  & quàm possunt, prohibere tenentur.¶ Quarta propositio, His omnibus nõ obstãtibus, nõ* licet militibus sine authoritate prædas agere, aut incẽdia facere, quia ipsi non sunt  iudices, sed executores, & tenentur ad restitutionem.¶ Sed de bonis & de rebus immobilibus maior difficultas est, & sit quinta propositio, Nõ   * est dubiũ quin liceat occupare & tenere agrũ,  & arces, & oppida hostiũ, quantum necessarium est ad compẽsationem damnorum illatorum: putà si hostes diruerunt arcem nostram,  incenderunt ciuitatem, syluas, aut uineas, aut  oliueta: licebit occupare uicissim agrum hostium, aut arcem, aut oppidum, & tenere. Si  enim licet capere recompensationem ab hostibus pro rebus ablatis: certum est quòd iure diuino, & naturali, non plus licet hanc recompẽsationẽ accipere in rebus mobilibus, quàm  in immobilibus.¶ Sexta propositio, Etiam* ad parandam securitatem, & uitandum periculum ab hostibus, licet occupare, & tenere arcem aliquam,  aut ciuitatem hostium necessariam ad defensionem nostram aut tollendam hostibus occasionem, unde possint nocere.¶ Septima propositio, Etiam* pro iniuria illata, & nomine pœnæ, hoc est in uindictam, licet pro qualitate iniuriæ acceptæ multare hostes parte agri, aut etiam hac ratione occupare  arcem, aut oppidum. sed hoc, ut diximus, debet fieri cum moderamine, & non quãtum uiribus & potentia armorum occupari & expugnari potest. Et si necessitas, & ratio belli postulat, ut maior pars agri hostium occupetur,  & plures ciuitates capiantur, oportet ut compositis rebus, & peracto bello restituantur, tãtum retinendo, quantum sit iustum pro recõpensatione damnorum, & impensarum, & prouindicta iniuriæ, seruata æquitate, & humanitate, quia pœna debet esse proportionata: & intolerabile esset, quòd si Galli agerent prędas  in pecora Hispanorum, uel incenderent pagũ  unum, quòd liceret occupare totum regnum  Frãcorũ. Quòd autẽ hoc titulo liceat occupare, aut partẽ agri, aut aliquam ciuitatẽ hostiũ,  patet 1. Deut. 20.{Deuter. 20.}ubi datur licẽtia in bello occupandi ciuitatẽ, qui pacẽ recipere uoluerint. Itẽ   malefactores intraneos licet punire hoc modo, scilicet priuare illos domo, aut agro, aut  aut arce ꝓ rei qualitate. ergo etiã extraneos. Itẽ   superior iudex potest cõmodè de multare authorem iniuriæ, tollendo scilicet ab eo ciuitatẽ, aut arcẽ. ergo & princeps, qui læsus est, hoc     poterit, quia iure belli factus est tanquam iudex. Item imperium Romanum hoc modo &  titulo auctum & amplificatum est, occupando  scilicet iure belli ciuitates & prouincias hostiũ  à quibus iniuriam acceperant, & tamen imperium Romanorum tanquam iustum & legitimum defenditur ab August. Hieronymo, Ambro. Thoma, & aliis sanctis doctoribus. Imò  posset uideri approbatum à Domino in illo loco, Reddite quę sunt Cæsaris Cæsari, & à Paulo, qui Cæsarem appellauit, & ad Roma. 13.{Roma. 13.}admonet potestatibus sublimioribus, & principibus subditos esse, & tributa pẽdere, qui  eo tempore omnes habebant authoritatem ab  imperio Romano.¶ Octauum dubium, Vtrum* liceat imponere uictis hostibus tributa. Respondetur, quòd  sine dubio licet, non solùm ad compensandũ  damna, sed etiam ratione pœnæ, & in uindictam. Hoc satis patet ex supradictis ex illo loco Deutero. 20.{Deute. 20.}ubi dicit, quòd postquam ex  iusta causa accesserint ad expugnandum ciuitatem, si receperit eos, & aperuerit portas, cunctus populus, qui in ea est, saluabitur, & seruiet illis sub tributo, & hoc ius, & usus belli obtinuit.¶ Nonum dubium, An* liceat deponere principes hostium, & nouos ponere & constituere, uel sibi retinere principatum. Prima propopositio, Hoc non passim, & ex quacunque causa belli iusti licet facere: ut patet ex dictis. Nam  pœna non debet excedere quãtitatẽ & rationẽ̃  iniurię, imò pœnæ sunt restringẽdæ, & fauores ampliandi, quæ est nõ solũ regula iuris humani, sed etiã naturalis, & diuini: ergo dato ꝙ   iniuria illata ab hostibus sit sufficiẽs causa belli, non semper erit sufficiens ad exterminationem principatus hostis, & ad depositionem legitimorum, & naturalium principũ. hoc enim  esset prorsus sæuum & inhumanum.¶ Secunda propositio, Non* est negandum  quin aliquando possint contingere sufficientes & legitimæ causæ uel ad mutandos principes uel ad occupandum principatum: & hoc  uel pro multitudine & atrocitate damnorum  & iniuriarum, uel maxime quando aliter securitas & pax ab hostibus obtineri non potest:  & immineret grãde periculum reip. ab illis, nisi hoc fieret. Hoc patet. Si enim licet occupare  ciuitatem ex causa, ut dictum est, ergo tollere  principem ciuitatis. & eadem est ratio de prouincia, & principe prouinciæ, si causa maior  cõtingat. Sed notã dũ circa 6. 7. 8. & 9. dubiũ,  quòd aliquando, imò frequenter non solùm  subditi, sed etiam principes ipsi, qui re uera nõ   habent causam iustam, tamen bona fide gerũt  bellum, ita inquam bona fide, quòd excusantur ab omni culpa, putà cùm facta diligẽti examinatione, ex sentẽtia doctorum, & bonorũ  uirorũ geritur bellum. Et cùm nemo debeat  sine culpa puniri in tali casu, quãuis liceat uictori recuperare res ablatas, & fortè impẽsam  belli: tamen sicut nõ licet parta uictoria quẽcunque interficere, ita nec ultra iustam satisfactionẽ occupare, nec exigere in rebus temporalibus. quia omnia alia fieri non possunt, nisi  nomine pœnæ, quæ in innocentes cadere non  debet. Ex his omnibus possunt componi pauci canones, & regulæ belligerandi. Primus canõ,* Supposito quòd princeps habet authoritatem gerendi bellum, primùm omnium debet nõ quærere occasiones, & causas belli: sed  si fieri potest, cũ omnibus hominibus pacem  habere, ut Paulus præcepit ad Ro. 12.{Roma. 12.}debet autem recogitare, quòd alii sunt proximi, quos  tenemur diligere sicut nosipsos, & quòd habemus omnes unum communẽ Dominum,  ante cuius tribunal tenemur rationem reddere. Est enim ultimæ immanitatis, causas quærere, & gaudere, quòd sint ad interficiendum,  & perdendum homines quos Deus creauit, &  pro quibus Christus mortuus est: sed coactũ  & inuitũ uenire oportet ad necessitatem belli. Secundus canon, Conflato iam ex istis causis bello oportet illud gerere nõ ad perniciem  gentis, contra quam bellandum est, sed ad cõsequutionem iuris sui, & defensionem patriæ,     & reipublicæ suæ, & ut ex illo bello pax aliquando, & securitas consequatur. Tertius canon, Parta uictoria, & confecto bello, oportet moderatè, & cum modestia Christiana, uictoria uti, & oportet uictorem existimare se  iudicem sedere inter duas respub. alteram, quæ   læsa est, alteram, quæ iniuriam fecit: ut nõ tanquam accusator, sed tanquam iudex sentẽtiam  ferat, qua satisfieri quidem possit reipublicæ   læsæ. Sed quantum fieri poterit, cum minima  calamitate, & malo reipublicæ nocentis. & satis est, ut castigatis nocentibus, quantum  licuerit: & maximè, quia ut plurimum inter Christianos tota culpa est penes principes. Nã subditi bona fide pro principibus pugnant: & est periniquũ, quod Poëta  ait, "Vt quicquid"   "delirant Reges,"   "plectantur"   "Achiui."*  *   *REVERENDI PATRIS  fratris francisci à Victoria relectio De matrimonio.SVMMA.-    1 Matrimonium quid sit.-    2 Matrimonij quotuplex finis.-    3 Ius conueniendi, ansatis sit ad matrimonij essentiam.-    4 Consensus inter uirum & fœminam, an sit de ratione  matrimonij.-    5 Matrimonium quantum ad sui essentiam quid sit.-    6 Matrimonij uinculum, quomodo ex lege naturali aut  diuina non contrahatur, nisi coniugum ipsorum consensu, licet Deus sine dubio, nullo consensu uiri & fœminæ interposito, constituere poßit.-    7 Matrimonium, quòd nulla authoritate humana possit constitui, nisi consensu contrahentium, probatur.-    8 Matrimonij consensus qualis sit, inquiritur.-    9 Canon, siue regula uniuersalis obseruanda, si ex aliquo pacto, aut stipulatione non statim ab initio oriatur matrimonium.-    10 Matrimonium siquis deceptus contrahat, an teneat.-    11 Ecclesia sicut aliquas personas sua authoritate reddit illegitimas ad contrahendum, an princeps hoc possit facere.-    12 Authoris sententia pro dubio, An princeps secularis  poßit ponere impedimentum matrimonio.DE MATRIMONIO uerba facturus sum, Patres grauissimi, uiriq́ue tum religiosissimi, tum ornatissimi. Nec enim mihi integrum fuit  per amicos & necessarios argumentum, quod     fueram meditatus, tractare, & mea professione, & uestra expectatione fortasse non indignum. Cùm enim superioribus diebus delata  esset in hãc uniuersitatẽ causa de matrimonio  illustrissimorum principum, regumq́ue Anglorum, atque per aliquot dies in illos grauissimo doctorum, atque magistrorum iactata senatu, atque uentilata fuerit: contenderunt à  me nonnulli mei inuicem studiosi, ut de ea reprima mea relectione dissererem: quibus, quia  negare nõ licebat, cùm recepissem, necessariũ  mihi fuit, ut hoc alieno ære hodierna die meexoluerem. Quanquam profectò tot se mihi  mala tam grauem causam aggresso obiecerũt,  ut non mediocriter timeam, ne prius quàm ad  illam penetrare possim, & tempore, & clepsidra, & uestra, quam mihi soletis pręstare, beneuola audientia destituar. Ergo utcunque res  cessura sit, uestrum erit, & si quod expectabatis, audieritis, & quæ expectabatis, adhuc desideraueritis, meo nomini boni consulere, &  meis conatibus & studiis (ut hactenus fecistis) uel fauere, uel conniuere.¶ Locus igitur à me relegendus in præsentiarum, & commentandus habetur Matth. 19.{Matth. 19.}&  infertur à Magistro sententia. 4. libro, Quod  Deus coniunxit, homo non separet. In cuius  loci explicatione tres erunt quæstiones & partes. In prima de constitutione matrimonii. In     secunda de impedimentis, in tertia de dissolutione agendum est. Et quia secundum Ciceronem 1. Officiorum{Cicero.}, omnis, quę à ratione suscipitur de aliqua re institutio, debet à definitione proficisci: ideo ante omnia quæritur* quid  sit matrimonium, an (ut quidam putant) matri  monium sit ius inter uirum, & fœminam, quo  mutuò liceat uti ad liberorũ procreationem,  aut (ut simpliciùs dicam) ad copulã carnalem.  Et uidetur quòd sic: quia omnis usus fœminæ   extra matrimoniũ est illicitus. ergo matrimonium est ius huius usus. Pręterea per matrimo  niũ nihil aliud uidetur fieri, quàm quòd uir,  & mulier consequantur facultatem utendi inuicem corporibus suis, ad usus generationis:  & sic facultas hæc nihil aliud uidet̃ esse, quàmius licitè utendi: ergo in contrarium est, quòd  matrimonium exigit inseparabilitatem, ut ex  themate huius disputationis patet, & Aposto.  1. ad Cor. 7.{1. Corin. 7.}His, qui matrimonio iuncti sunt,  præcipio, non ego, sed Dominus, uxorem à uiro non discedere: & si discesserit, manere innuptã, & uir uxorem non dimittat. Ad huius  dubii explicationem præmitto fundamentum  ex Aristo. 2. Phy. quòdres naturales, necessitates suas ex fine habent: matrimonium autẽ ab  Aristotele in libro Politi. inter naturalia computatur. Dicit enim quòd homo plus est animal coniugale, quàm politicum: & tamen dicit hominẽ esse animal ciuile. habet ergo suos  fines propter quos est institutũ. Deus autem,  qui author, & institutor est matrimonii, illud  non frustra, sed propter finem condidit. Est  * autem duplex finis matrimonii secundum  Aristotelẽ. Primus, & potissimus, atque adeò  primarius, procreatio, & educatio prolis, &  in esse rationali, hoc est, ad uitam & uirtutem  ciuilem: quia dans formam, dat consequentia  ad formam, ut dicitur in libr. 1. De genera. Ea,  quæ rei naturali conueniunt, inquantum talis est, ut ignis dat non solùm formam ignis,  sed & calorem, & alias proprietates ignis: sic  etiam ad patres spectat, non solùm dare substãtiam, sed & quę hominis sunt, ut homo est, scilicet uitam secundum rationem, siue politicã.  Est enim homo natura animal ciuile, sicut &  ignis natura calidus: & ideò ad parentes spectat non solùm conferre necessaria ad uitam  naturalem, sed etiam ad uitam ciuilem. Alter  finis est, mutua obsequia, & officia inter uirũ  & fœminam. Sicut enim homo est animal in  firmum, & alterius operis egens, ideo est animal ciuile: ita quia nõ omnia munia ad uitam  hominum degendam sunt competentia, aut  omnino uiris, aut omnino fœminis, sed quædam spectant ad uiros, ut arare, ædificare & similia, quædam autem ad fœminas, ut nere,  pinsere: ideò iunguntur mares & fœminæ.¶ Loci primum fundamentũ est ad omnia penè, quæ in mea relectiõe disputaturus sum. Nã   secundum Aristotelẽ libro De anima, dubia  omnia cõtingentia de re aliqua, ex diffinitione illius soluẽda sunt. Ea autem, quæ sunt propter finem, optimè diffiniũtur per finem, quare & dubia incidentia de matrimonio ex fine  matrimonii explicanda sunt. Sic ergo dico, ꝙ   * ad matrimonii essentiã nõ satis est ius cõueniendi. Probatur, Nã si uagus concubitus esset  licitus, non satis esset ad rationem matrimonii. Patet, Quia illo posito, frustraretur talis  coniunctio utroque fine matrimonii. Probatur. Si enim etiam uagus concubitus esset licitus, scilicet liber congressus uiri cuiussibet cũ  qualibet fœmina, suus finis haberi nullo modo posset. Nam certè pręterquam quòd ex tali  concubitu rara solet proles contingere, non  posset proles commodè, aut procreari, aut  educari, incerto scilicet patre, non solùm quo  ad ciuilem, sed & quantum ad naturalem uitã,  cum fœmina sit infirmior, & improuidentior   sine uiro, quàm ut totam filiorum curam sustinere possit: & certus pater esse non potest,  si concubitus est promiscuus. & dato etiam, ꝙ   una esset unius, sine tamen mutua obligatione impediretur adhuc uterque finis matrimonii. Nã neque procreatio prolis esset certa ex  libera coniunctione, neque educatio à parentibus, qui inuicem conuiuere non tenentur,  & instructio moralis esse uix posset, cũ oporteret filium apud matrem educari propter naturales necessitates, & rursum à patre doceri,  qui tunc cum matre non habitaret. Præterea  mutua obsequia & beneficia constare non possent, cùm omnis beneficentia ex amore proficiscatur, qui esse non posset uiri in fœminam,  quæ alios uiros pateretur, nec fœminæ in uirum, qui cum aliis rem haberet. Atque ideò dico, quòd præter illud ius requiritur obligatio  mutua certi uiri ad certam fœminam, & perpetua ad procreationẽ liberorũ. Probatur, Sine  tali obligatione non constabit finis matrimonii: ea autẽ posita, cõstabit: ergo illa exigitur.{Roman. 7.}Confirmatur ex Apost. ad Rom. 7. Mulier sui  corporis potestatem non habet, sed uir: similiter & uir potestatem sui coporis nõ habet, sed  mulier. ergo requiritur obligatio.¶ Secundò dubitatur, & oritur dubium ex solutione primi dubii, An* de ratione matrimonii sit consensus inter uirum & fœminam. Et  uidetur quòd sic, Quia de ratione matrimonii  est obligatio, quæ non potest prouenire, nisi  ex pacto, & consensu inter uirum, & fœminã.  ergo exigitur contractus, uel pactum inter fœminam, & uirum. Et confirmatur, Nam ex sententia omnium iurisconsultorum, & theologorum, matrimonium non transigitur, aut cõ   ficitur nisi consensu contrahentium, ut etiam  Magister expandit, & decreta allegat. ergo. In  contrarium est, quòd omne ius, quod alicui  competere potest ex pacto, potest conuenire  decreto legis superioris: in omnibus enim aliis  negotiis, ut effectus, & obligatio, quæ nascitur ex cõtractu & pacto, potestaliunde oriri,  ut seruitus, quæ ex pacto oriri potest, eadem  ex iure belli & aliis causis constituitur. Item  translatio hæreditatis, quæ pacto conficitur,  eadem aut iure præscriptionis, aut alio titulo  fieri potest. non ergo uidetur negãdum quin  etiam obligatio maritalis, quæ contrahẽtium  consensu, & pactione firmari solet, aliunde  etiam possit proficisci. Pro solutione huius dubii dico, quòd de ratione matrimonii, absolutè loquendo, non est contractus, nec consensus inter uirum & fœã. Probatur primò ex  illo principio apud theologos acceptissimo,  Quicquid Deus potest facere cũ causa secũda,  potest se solo facere. si ergo pacto, & consensu  uiri, & fœminæ constituitur matrimonium:  ergo Deus se solo posset facere illam obligationem, non ex consensu, aut pacto aliquo uiri & fœminæ, si mutuò utrũque obligare posset ad coniunctionem maritalem, eodem modo, sicut pacto & coniũctione coniucti erant.  Confirmatur, Quia Deus habet maius dominium super uirũ & fœminam, quàm ipsi inter     seipsos: si ergo ipsi habent tradendi sui corporis potestatem: ergo etiam Deus. & tale matrimonium esset eiusdem rationis cum matrimonio ex pactis & consensu constituto: quia est  obligatio eiusdẽ rationis, & ad eosdem fines:  atque hoc negare, perinde esset ac si quis contenderet murẽ à sole generatũ, nõ esse uerum  murem eius dem rationis cum mure genito à  patre: quod olim à legitima philosophia explosum est. Cõfirmat̃, Dominus pręcepit Oseę. 1.{Oseæ. 1.}Sume tibi uxorẽ fornicariam, & fac tibi filios  fornicationis. ex eo præcepto si fuisset de certa fœmina, potuisset Oseas illam etiam inuitã   in uxorem accipere, quia iam erat facta ipsius,  quod egregiè factum asserunt. atque hoc pacto nõ est necesse recurrere ad diuinam dispẽsationem in præcepto de fornicatione: quia  Deus fecit, sciliceteam propriam Oseæ uxorẽ.  quod etiam matrimoniũ uidetur ex serie prophetiæ dicenti, ubi illam uxorem uocauit, ut  quid ergo non potuit etiam mutuò alterum in  alterius tradere potestatem? Confirmatur ultimò, Inter primos parentes fuit uerum matrimonium, de illis enim dictum est, Propter hãc  relinquet homo patrẽ, & matrem, &c. & præcepit illis Dominus, Crescite, & multiplicami  ni. & Adam dixit, Mulier, quam dedisti mihi,  dedit mihi de ligno, & comedi, & tamen Scriptura non meminit pacti inter ipsos. ergo authoritate diuina fuerant coniuncti, quia Dominus in Euangelio dicere uidetur, Quod  Deus coniuxit, homo non separet. Nec potest  dici, quòd factum est per illa uerba, Hoc nunc  os ex ossibus meis, & caro de carne mea: quãobrẽ relinquet homo, &c. Nec unquam mihi  placuit expositio illorum, qui ita dicũt. Nam  primùm illa fuerunt uerba solius Adæ, qui matrimonium solus facere non poterat. Deinde  illa uerba uidentur esse post factum matrimoniũ. Habeo ergo pro certo, nec puto cuiquam  dubitandum quin authoritate diuina posset  constitui matrimonium eiusdem rationis: sicut si consensu partium contraheretur, & forsam ita factũ fuit. Palud. uerò in 4. dist. 26. q. 11.  articu. 2.{Palud.}dicit, quòd fortasse illud matrimoniũ  Deus fecit inter Adam & Euam ipso dormiente, quod euigilans cognouit factum in se, &  prophetauit faciendum in aliis: uerius tamen,  inquit, est, quòd non fuit à Deo immediatè,  sed sibi fuit inspiratum, quòd consentiret, &  ipso euigilante consentirent mutuò, & sic secutum est uinculum. Sed ipse hoc dicit, nec tamen probat. Vide S. Tho. dist. 27. q. 1. arti. 2. q.  1. ad. 2. & dist. 33. q. 1. arti. 2. ad 5. & dist. 27. q. 1.  arti. 1. q. 3. Itaque ex omnibus ultro, citróque  iactatis, duo sunt, quæ pro compertis haberi  possunt. Primum est, quòd* matrimonium  quantum ad suam essentiam nihil aliud est,     quàm uinculũ, siue mutua uel indiuidua, id est  perpetua obligatio uiri certi, ad certam fœminam, ad procreationem liberorum, siue ad  usus generationis: ita ut per procreationẽ intelligamus & filiorum, & familiæ institutionem. Secundum est, quòd hoc uinculum licet  Deus quidem sine dubio, nullo consensu uiri,  & fœminæ interposito constituere possit, ex  lege tamen naturali, & diuina non contrahitur, nisi coniugum ipsorum consensu.¶ Sed contra prædicta arguitur. Nam in contractu sponsaliũ est mutua obligatio ad usum  matrimonialium: & tamen non est matrimonium: ergo non tota ratio matrimonii consistit in mutua obligatione, sed exigitur aliquis  contractus, uel consensus. Respondeo, Primũ  nego, quòd in contractu sponsalium sit mutua obligatio saltẽ immediata ad usus matrimonii. Nõ enim potest esse obligatio ad rẽ illicitã. Sola autẽ obligatione despõsaliũ stãte, nõ   est licitus usus matrimonii, imò esset fornicatio, cũ exigatur cõsensus de præsenti. Est autẽ   in sponsaliis obligatio ad contrahendum matrimonium, in matrimonio autem est obligatio immediata ad usus matrimonii, & est actualis traditio corporis, unde nascitur talis obligatio: & ita intelligendum est, quòd ratio matrimonii consistit in mutua traditione corporis, & obligatione ad usum corporis. sed traditio intelligitur à quocunque fiat: uihil enim  refert an fiat ab ipsis, qui traduntur, an à superiori. Secundò dico, quòd per obligationẽ intelligo nõ solũ ius, sed uerũ dominiũ. nõ enim  ita uxor debet uiro corpus uel usum corporis,  sicut qui pecuniã ex aliqua stipulatione debet,  quæ quidẽ debitoris, nõ creditoris est, quãuis  debita sit: sed corpus uxoris non est uxoris, sed  uiri, & ecõtra: ut Paul. dicere uidet̃. Vnde etiã   matrimonium nõ solùm est mutua obligatio,  sed translatio corporis ad usus generationis.¶ Verum ex hoc loco oritur latus disputationis campus.* Si enim ita est, ut de ratione matrimonii non sit aut contractus aliquis, aut  consensus coniugum, sed satis est mutua obligatio ad usus naturales cum actuali traditione  corporis: & hoc ipsum Deus uniuersorum dominus non solùm potest facere, non expectata cuiusuis authoritate, sed etiam aliquando  fecit: an potestatẽ istam reliquerit reipub. uel  ecclesiæ, an ecclesia, uel Imperator posset constituere matrimonium sine consensu, ut scilicet possit ex causa fœminã uiro in uxorem dare, aut utroque, aut certè altero inuito. Et uidetur quòd sic, quia in omnibus aliis negotiis  omne ius, quod conuenit alicui ex pacto uel  consensu, potest conuenire ex ordinatione legis. Tã enim in repub. seculari, quàm in ecclesiastica inuenitur potestas trãsferendi ex legitimis causis dominiũ rei ab uno ad alterũ dominiũ, priori domino inuito. Cur hãc potestatẽ in hac una re coarctamus, & cõtrahimus,  ut non possit ecclesia ex quacũque causa dare uiro ius & potestatẽ in corpꝰ fœminæ, aut eco  trá? potest si quidem princeps domum, agrũ,  equũ, pecuniã unius legitimi domini ob criminis, aut stipulationis, aut alicuius conditionis  causam trãs ferre in nouũ dominũ, priore etiã   reclamante: cur ecclesia hoc nõ poterit ex probabili & iusta causa facere de corpore subditorũ? Posset ergo ecclesia cõstituere, ut post spõsalia & copulã esset matrimoniũ, Cõfirmatur,  Si hoc nõ posset ecclesia, esset propter uinculũ   inter uxoratos: sed maius uinculũ est redigere  aliquẽ in seruituteẽ: & tamẽ hanc potestatẽ nõ   negamus, imò & parentes possunt liberos in  seruitutẽ dare, ius fasq́ue aliquãdo fuit, cur ergo hãc potestatem in matrimonio, scilicet hominis, tradendi tam obstinatè negamus? Præterea Aristoteles in Politicis{Aristo.}dicit quòd homo  plus est reip. quàm sui ipsius. ergo respublica  habet maius dominium super istum, quàm  ipsemet. sed ipse potest se obligare: ergo si indiget respublica persona istius ad istos usus, scilicet matrimonii, uidetur quòd possit uti illo  etiam inuito, sicut posset illum etiam exponere morti propter salutem totius communitatis. Quòd si maximè obuiam eatur huic disputationi per hoc, quòd non idem ius sit superioribus in res hominũ aut in corpora aut in personas eorum, non tamen satis uidetur res expediri. Nescio enim unde exploratum habeatur, non residere hanc potestatem in superioribus, cũ tamẽ eis uitæ & mortis potestatẽ nõ negemus: quod maius uidetur, quàm collo candi  uxorẽ uiro. Præterea, ecclesia uidetur hoc iam  fecisse, quia habetur in c. si conditiones, de cõditionibus appositis, siquis contrahat cum cõditione impossibili, uel turpi, habetur pro matrimonio, dummodo illa conditio non sit cõtra substantiam matrimonii, ut, contraho tecũ  si me feceris Deum, uel, si Petrũ occidas, tunc  est uerum matrimonium, & tamen est sine cõsensu. ergo, &c. Nec sufficit dicere, quòd illud  matrimonium est præsumptum, quia nulla uidetur præsumptio inter eum, qui apposuit impossibilem conditionẽ. Item, & certè fortiùs,  ecclesia potest facere aliquem monachũ professum etiam inuitum: & tamen hoc est maius  uinculum, cùm dirimat matrimonium. ergo  etiã poterit ecclesia facere ex non marito maritũ. Maior probat̃ ex 1. c. de regularibus, libro  6. ubi decernitur. Si quis perseuerauerit in monasterio scienter, & uoluntariè, habeatur pro  professo etiã sine cõsensu: & est uerus monachꝰ, etiãsi nolit: nec est ꝓfessio præsumpta, sed  uera, & est obligatus in foro interiori. Et certe oporteret ostendere hanc exceptionẽ, unde  scilicet habeatur, ꝙ omnia alia quæ fieri possunt per contractum uoluntarium, possunt fieri authoritate superioris, & hoc solùm nõ potest. Item si hoc negatur ecclesiæ propter nimiam libertatẽ, quam Deus uoluit esse in matrimoniis contrahendis, cõtrà, Ecclesia cogit  per excommunicationes, & alias pœnas sponsalia ad contrahendum matrimonium, quod  adimit libertatem: imò posset princeps statuere pœnam mortis si quis nõ duceret sponsam.  ergo postquã hoc modo potest adimere libertem, quare negatur, quòd possit prorsus inuito matrimonium constituere? Itẽ si Christus potuit (ut certum est) hanc potestatem dare ecclesiæ, uidetur quòd saltem in casu dederit, putà si tota ecclesia periclitaretur nisi filius  regis duceret filiã Turcæ, aliâs Christianam,  & uolentem, & ille nullo modo uult, quare  papa nõ poterit eum cogere? cogere inquam,  hoc est obligare tantùm, acsi omnino duxisset illam. Item in illo casu uel simili potest ecclesia præcipere ut ducat, & excommunicare  nisi ducat. hoc autem omnino tollit libertatem, cùm nullo modo possit euadere damnationem nisi ducat. ergo non obstat libertas,  quin possit ecclesia constituere uerum matrimonium. Item quæ à Deo sunt, ordinata sunt,  ad Rom. 13.{Roma. 13.}& Genes. 1.{Genes. 1.}Vidit Deus cũcta, quæ      fecerat, & erant ualde bona, sed hoc expediret  multùm reipu. ut talis potestas esset in superioribus, cùm aliquando esset remedium ad  constituendam pacem, tollendum bella intestina. Et cõfirmatur, Casu quo essent decem homines, & fœminæ, ut tempore Noë, quare nõ   posset cogi uir ad accipiendum uxorem, ut  Noë filios suos & filias? certe non uideretur  intolerabilis error, siquis uellet defendere ꝙ   post sponsalia posset ecclesia matrimonium  constituere, & obligare aliquem, sequuta copula, altero etiam inuito.¶ Sed quia Theologis non licet in suis disputationibus, sicut iurisconsultis aliquid insolens, nouum & inauditum contra maiorum authoritatem asserere: ideò secutus communem  opinionem teneo, quòd* matrimonium nulla authoritate humana potest constitui, nisi  consensu contrahentiũ. Probatur, Ex tali coniunctione frustraretur utroque fine matrimoniũ. ergo ecclesia non potest. Assumptũ probatur. Prius enim finis matrimonii, scilicet procreatio prolis, & educatio certè esse nõ posset  inter inuitos, & se non inuicem amantes, cùm  commercium matrimoniale sit magnum signũ amoris. Et probatur hoc, Paul. ad Ephe. 5.