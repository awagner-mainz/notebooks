{Hebr. 7.}Translato enim sacerdotio, necesse & ut transsatio Legis fiat, ut habetur in cap.  translato de constitutionibus. & S. Tho. in 12.  q. 103. ar. 3. probat enim Paulus, quòd sacerdotium Christi est aliud à sacerdotio ueteris legis, & per consequens quòd lex uetus expirauit: & idem probat ad Hebræ. 8. per hoc quòd  Dominus uocat testamentum nouum: ex quo  arguit Paulus, quòd antiquum testamẽtum in  teriit. Dico ergo, quòd aliqui gradus prohibiti in Leuitico, non sunt de iure naturali. Imo  Caietanus tenet, quòd nullus præter primum  in linea recta. Ad tertium, proponitur quòd  multi tenent, quòd papa non potest dispensare in uotis. Quia dispensatio, ut suprà diximus, est relaxatio iuris, obligatio aut uoti: certum est nunc de iure positiuo: ergo dispensatio uoti est relaxatio iuris diuini: quod uidetur durum. Vnde dicunt, quòd nunquam potest dispensare in uoto, nisi uel uotum ipsum  fiat, aut sit illicitum & inutile, aut maioris  boni impedimentum: hoc autem non est relaxare ius diuinum, sed interpretari, quod  non est propriè dispensare. In illis enim casibus re uera tale uotum non est obligatorium     iure diuino. imò si constat, quilibet potest  proprio arbitrio nõ implere uotum. Et huiusmodi sententiæ uidetur fuisse S. Thom. in. 22.  q. 88. artic. 10. ad tertium{S. Thom.}, ubi diserte determinat, quòd non cadit dispensatio in uoto,  nisi quia est simpliciter malum, aut inutile,  aut maioris boni impedimentum. Imò hoc  dicit esse propriè dispensatio. Et utinam hæc  opinio non sit uera. In contrarium est communis opinio, scilicet quòd potest etiam tollere obligationem. Et probatur, Irritatio uoti est de iure positiuo, & non diuino: & certum est quòd ius positiuum dat licentiam parentibus usque ad certam ætatem: & tamen irritatio non interpretatur, sed tollit obligationem uoti. Et tunc ad argumentum respondent aliqui, quòd duplex est ius diuinum,  quoddam absolutum & independens, quod  nõ supponit actum humanum, ut præceptum  de baptismo, de eucharistia, quo omnes obligantur, nec eius obligatio pendet ex humano  actu, aut iudicio. Aliud est dependens ex humano actu, quod scilicet non obligat nisi mediante actu humano. nullum enim ius diuinum obligat ad ingrediendum religionem,  sed si quis promittat eam, obligatur iure diuino implere promissum. Ex qua distinctio  ne respondeo ad argumentum, quòd in iure  diuino non dependenti non potest papa dispensare, sed bene in iure diuino dependenti.  quia habet potestatem tollendi id quod hominis potestati inditũ est. Probabilis est iste  modus respondendi, sed qui possit tamen impugnari. Melius tamen uidetur respondere  ut respondet S. Thom. in 22. q. 88. artic. 10. ad  secundum, ubi sic arguit. In iis, quæ sunt in lege naturæ, & in præceptis dominicis non potest per hominem dispensari, & præcipuè in  præceptis primæ tabulæ. Sed implere uotum  est de lege naturæ, & lege diuina, ut suprà probatum est. ergo in uoto dispensari non potest. Respondetur quòd sicut de iure naturæ tenetur implere præceptũ & uotũ, ita & ex iisdẽ   tenetur obedire superioris legi & mandato.  Et tamẽ cùm dispensatur in aliqua lege humana, non fit ut legi non obediatur, quod est cõtra legem naturæ & mandatum diuinum: sed  fit, ut quod erat lex, non sit lex in hoc casu: ita  etiam authoritate superioris dispensantis fit  ut hoc quod continebatur sub uoto, non contineatur inquantum determinatur in hoc casu hoc non esse congruã materiã uoti. Et ideo  pręlatus sic dispensans, non dispensat in præcepto iuris naturalis, sed determinat id quod cadebat sub obligatione deliberatiõis humanæ:  quod nõ potuit omnia aspicere, iam nõ cadat.  unde patet, ꝙ S. Tho. facit idẽ iudiciũ de uoto  et de lege humana, ita ut talis obligatio sit qua     si peculiari legi quòd iste obligetur: & ita dispensatio in uoto est dispensatio in actu humano. Itaque uidetur quòd duplex sit obligatio, diuina & humana. Humana etiam est duplex, ex lege, & ex uoto. Aliter potest dici, ꝙ in uoto non sit nisi promissio quædam. Idem uidetur dicẽdum de hac promissione, & de aliis.  qui enim ꝓmisit aliquid, tenetur seruare promissum de iure naturali, ut S. Tho. dicit in 22.  q. 88. ar. 3. ad 1. in promissione autẽ humana potest ille, cuiꝰ interest, remittere & liberare pro  mittentem à redditione promissi. hoc autem  non est abrogare, uel dispensare in lege diuina, & per consequens nec si superior in hoc dispensat, est dispẽsare in lege diuina, & si Deus  ipse remitteret uotum, non esset dispensatio  in lege diuina de impletione uoti. Ita ergo  quia papa habet uices Dei, potest remittere debitum ex rationali causa, nec ex hoc dispensat  in lege diuina. Cõfirmatur, Episcopus potest  dispensare in uoto, ut certum est, & sic dato,  quòd disputetur de Papa, non dubitatur quando episcopus non possit dispensare in lege diuina. Et sic propter dispensationem uoti non  oportet dicere, quòd Papa possit dispensare  in lege diuina. Ad quartum breuiter & faciliter respondetur, quòd in scriptura sacra sunt  aliqua præcepta & mandata iuris diuini, idest  authoritate diuina lata, quamuis promulgata     ab Apostolis, sicut de extrema unctione dicunt doctores, quòd est sacramentum iuris  diuini, sed promulgatum Iacobi 5. Et Apostolus 1. ad Corinth. 7.{1. Corin. 7.}Iis qui matrimonio sunt  iuncti, præcipio non ego, sed Dominus, uxorem à uiro non discedere. Alia sunt statuta ab  Apostolis ipsis, ut Paulus ubi suprà, Nam cęteris dico ego, non Dominus, si quis habet uxorem infidelem, & hęc consentit habitare cum  illo, non dimittat illam. Et non est dubitandum, quòd Apostoli multa disposuerant sua  authoritate, sicut nũc põtifices faciũt. Et Pau.  1. ad Corinth. 11.{1. Corin. 11.}Cùm uenero, cætera disponã.  Et in his cum par in parem non habeat imperium, non est dubitandum quin successores  Apostolorum habeant authoritatem dispensandi huiusmodi, ut sunt statuta de bigamis,  homicidio, & de utroque. Patet primò, Quia  irregularitas illorum non est de iure naturali  absolutè, ut constat: in noua autem lege non  sunt præcepta negatiua, aut prohibitiua, nisi  iuris naturalis, ut docet S. Tho. 12. q. 108. art. 1.  & ideo dicitur lex libertatis Iacobi 1. & 2. &  irregularitas homicidii tollitur per baptismũ.  d. 5. capit. si qui per baptismum. secundum Innocẽtium, Gofredum, & Gullielmum, & omnes theologos, in 4. d. quòd si esset de iure naturali aut diuino, tolli non posset. Et propterea si homicida, aut bigamus ordinaretur etiã      absque dispensatione, manet ordinatus, & recipit characterem, ut Doctores determinãt in  4. Sed illa irregularitas nõ est de iure diuino,  aliâs non teneret factum. sic si mulier ordinaretur, non teneret ordinatio, nec ualeret. & sic  papa potest dispensare, cùm sit de iure positiuo. Confirmatur, Illa quæ constituta sunt ab  Apostolis, non sunt de iure diuino: quod etiã   in concilio Apostolorum Actuum 15. dicitur,  Visum est Spiritui sancto & nobis, nihil ultra  imponere uobis quàm hæc neceslaria, ut abstineatis ab immolatis simulachrorum & sanguine, & suffocato. Iam nulla est: non potuisset  autem cessare si fuissent de iure diuino: ergo.  Ad quintum respondetur, quòd uerum est,  quòd Papa est uicarius & legatus Christi. &  nego consequentiam: non ergo infertur, Est  uicarius Christi, ergo potest quicquid potest  Christus: nec unquam aliquis tribuit hanc  licentiam papæ. & ad probationem respondetur, quòd econtrario uicarius non habet  quod non prohibetur, sed solùm quod conceditur. Christus autem non concessit solutionem aut relaxationem mandatorum suorum,  sed solùm ministeriorum dispensationem illo  rum, ut ait Apostolus 1. ad Corin. 3.{1. Cor. 3.}Quid igitur est Apollo, quid uerò Paulus? ministri  eius, cui creditis. & capitu. 4.{1. Corin. 4.}Sic nos existimet  homo, ut ministros Christi, & dispensatores,     &c. & officium Apostolorum Paulus semperuocat ministerium, & 2. ad Corinth. 6.{2. Cor. 6.}In omnibus exhibeamus nos sicut Dei ministros. certè si quis mandata eius relaxaret, non se haberet sicut dei minister, sed sic æqualis, aut superior. Item permissum est Pontifici remittere  peccata, non autem relaxatio mãdatorum contra præcepta. Et 1. ad Corin. 3.{1. Corinth. 3.}Fundamentum  aliud nemo ponere potest, præter id, quod positum est Iesus Christus, id est fides & lex. Illud  oportet, ut maneat immutatum, & illibatum,  prælati autem possunt ædificare, aurum, argẽtum, lapides pretiosos. Et tunc diceretur rectè, Obedire oportet plus Deo quàm hominibus. Item, Nunquã fuit talis authoritas dispensandi in minimo præcepto cæremoniali,  tamen erant pontifices gubernatores ecclesiæ:  & ad hoc facit illud, Vnum iota, aut unus apex  non præteribũt à lege, donec omnia fiant. Itẽ   ratione, Quia dispẽsatio in lege spectat solùm  ad legislatorem, uel cui specialiter commiserit. sanctus Tho. 12. q. 97. ar. 10. ad tertium. manet ergo conclusio tan quã certa & firma, &c.  quòd in primo genere præceptorum concilii,  scilicet quæ sunt iuris diuini, Papa non potest  dispensare. & totũ cõfirmatur ex. c. cotra. 25. q.  1. ubi Zozinus papa dicit, Contra statuta sanctorum Patrum cõdere aliquid aut immutare  nec huius quidẽ sedis pōt authoritas. Idẽ habetur in capitulo, cùm ad monasterium. de  statu monachorum.¶ Sed dato quòd ita sit, quòd papa non potest aliquid immutare in iis, quæ sunt iuris diuini, tamen an ad papam uel concilium spectat interpretari & declarare tale ius, adhuc  posset dubitari, An si cõciliũ aliquod determinet aliquid esse de fide, aut de iure diuino, papa possit hoc aliter declarare. sed in hoc nulla  est contentio, & ideo breuiter sit secunda pro  positio. Si* cõcilium declarat aliquid esse de fide, aut de iure diuino, papa in hoc nihil potest declarare, aut immutare, maximè si tale ius  spectet ad fidem, uel ad mores ecclesiæ uniuer  salis. Probatur, Quia in illa concilium errare  non potest, iuxta promissum Luc. 22.{Luc. 22.}Ego oraui pro te, &c. & Matth. 18.{Matt. 18.}Vbicunque fuerint  duo, uel tres, &c. & non minus est spiritus sanctus in quocũque concilio generali, quàm in  concilio Apostolorum, ubi spiritus sanctus  assistebat, Actu. 15. Visum est Spiritui sancto,  &c. Cõfirmatur, Quia si in illis conciliũ errare posset, & papa errare posset, et utrũque errare posset, stãdũ esset potiùs cõcilio. ergo postquã determinatũ fuit in cõcilio Apostolorũ,  ꝙ legalia erãt extincta, nõ potuit Petrꝰ aliter  definire: ita in quocũque cõcilio generali. Et  patet, Quia si errare posset, non esset ecclesia  fundata supra firmam petram, cùm semper     maneret dubia, & uacillaret, nec Euangelium esset certum, cùm Augustinus dicat se  credere euangelio nisi propter authorem ecclesiæ: & non posset Petrus confirmare fratres suos, nec esset lux mundi, Matthæ. 5. nec  esset uera promissio Spiritus sancti. Quem  ego, inquit, mittam uobis à Patre, ille uos  docebit omnia. Aliud genus canonum est decretorum, quæ omnino sunt extra ius naturale, & diuinum, sed spectant, & sunt utilia  ad conseruationem iuris naturalis & diuini.  præsuppono enim, ꝙ prælati in ecclesia possunt concedere leges etiam obligatorias multo magis quàm principes seculares, qui hoc  possunt, ut patet apud Paulum ad Roma. 13.  & ex beato Petro, 1. Petri. 2. & patet ex illo,  Qui uos audit, me audit. Luc. 10.{Luc. 10.}Et supra cathedram Moysi, Matth. 23.{Matt. 23.}& Paul. ad Hebræ.  13.{Hebr. 13.}Obedite præpositis uestris. Nec de hoc est  aliqua contentio inter catholicos, quanquam  sit cum nouis hæreticis huius temporis, & licet sit unus doctor theologus, scilicet Gerson  inter recentiores, qui uidetur dicere, quòd papa non possit ferre leges obligatorias, nisi sequantur ex iure diuino, uel naturali, sed ille  non auditur à theologis in hac parte, & quædam alia tenet profectò male sonantia in doctrina theologica: ꝙ si prælati hoc possunt,  multo magis concilia.¶ De hoc ergo genere uertitur maximè in  dubiũ, utrum papa possit immutare, aut dispẽ   sando, aut abrogando, ut de ieiunio quadragesimæ, de horis canonicis, & similibus: de quibus sit tertia propositio,* Papa potest dispensare in legibus, & statutis concilii generalis.  Pro huius conclusionis probatione est notan  dum, quòd de comparatione potestatis papæ   est duplex sententia, altera est S. Tho. & se quacium multorum: & aliorum doctorum tam  in theologia quàm in iure canonico, quòd papa est supra concilium, & altera est communis  sententia Parisiensium, & multorum etiam  doctorum in theologia & canonibus, ut Panormi. & aliorum, cõtraria, quòd concilium  est supra papam: non tamen est locus nunc disputandi quæ illarum sit uerior, quia non de  hoc agitur. Puto utranque esse probabilem  opinionem: & quia quælibet habet magnos  assertores, non oportet in quæstione proposita procedere solùm ex altera opinione, sed  statuere quid dicendum, quãcunque sententiam sequamur. Et ideo dico conclusionem  positam esse ueram, non solùm tenendo primam opinionem, sed etiam secundam. Et probatur primò, Quia leges humanæ sunt de humanis actibus, qui sunt pro temporum & personarum conditione uariabiles, & quod in  communi expedit, uni persone, uel in aliquo casu non conuenit, uel in alio tempore,  ut ait August. 1. Delibero arbitrio. Et hæc est  causa, quare Aristo. dicit 7. Ethico.{Aristo. 7. Ethico}Necesse  est in principe ἐπιέικειαν esse siue æquitatem,  cuius officium est in casibus, ubi tenor legis uergit in detrimentum reipublicæ, discedere  à uerbis legis: eadem inquam ratione est necesse in ecclesia esse authoritatem dispensandi pro loco & tempore. & ita tenet S. Tho. 22.  q. 88. artic. 10. Aliâs multa, quæ pro bono publico sunt ordinata, uerterentur in perniciem  reipublicæ, ut in c. regula. d. 29. dicitur, quòd  regula sanctorum Patrum pro uarietate temporum & locornm temperatur. Si ergo huiusmodi dispensatio est necessaria in republica, dicere quòd solùm residet in concilio,  absurdum est, cùm dispensationes sint necessariæ ordinare propter uariationem casuum & temporum. Concilium autem non  sæpe potest congregari, nec Apostolos legimus nisi bis congregasse concilium, semel  Actu. 1. ad electionem Matt. & iterum Actuũ   19. super cõtentionem legaliũ. ergo oportet ꝙ   resideat in papa. Et uerisimile S. Th. 12. q. 97.  ar. 4. dicit, quòd in omni lege humana potest  dispensari per rectores rei pu. Item dato quòd  concilium esset supra papam, hoc tamen non  est intelligendum extensiuè, id est, quòd aliquẽ actũ possit conciliũ, in quẽ papa nõ possit. hoc enim nullo modo est probabile, sed solùm intensiuè, putà si contrarium determinare  tur, esset standum potiùs concilio, uel ꝙ Papa  teneretur parêre concilio, & non econtrario.  Cùm ergo concilium posset dispensare in suis  decretis, ergo etiam Papa poterit. Item aliâs nõ   esset Papa. hoc enim omnes intelligunt per  Papam, in quo omnis potestas ecclesiastica  residet. si enim dispensatio in legibus ecclesiasticis eximeretur à Papa, iam potestas Papæ   esset particularis, & non uniuersalis. Item est uicarius Christi (ut supra probatum est) ergo  habet generalem administrationem ad omnia.  Item Papa est generalis commissarius Dei, assumptus in plenitudinem potestatis, 2. q. 6. qui  se scit. &. 24. q. 5. quodcunque ergo potest in  omnem actum iurisdictionis. Item cùm concilium possit dispensare suis legibus, saltem cõ   cilium posset hãc potestatem committere suo  legato, seu uicario. Si ergo summus Pontifex  non posset dispeũsare, & ille legatus possit, iam  daretur in ecclesia aliquis prælatus maior papa: & sic papa non esset supremus, & omnino  esset sacrilegium dicere, quòd concilium possit constituere in ecclesia aliquam potestatem  superiorem papa, quem Christus constituit.  Item conclusio firmiter probatur testimoniis  suprà inductis, Iohan. 22.{Ioahn. 22.}Pasce oues meas. &  Matth. 18.{Matth. 18.}Quodcunq; solueris super terram.     dispensare autem parcere est, & soluere. Vltimò probatur, Quia impedimenta, quæ impe   diunt, & dirimunt matrimoniũ de iure positi   uo, ut aliqui gradus consanguinitatis, & affinitatis, sunt ex authoritate conciliorum, ut patet extra. de consangui. & affini. capit. non debet. & 35. quæstio. 3. de affinitate. & in multis  capitu. eadem causa & quæstio. Et tamen quotidie Papa dispẽsat, saltem in 3. gradu & 4. nec  quisquam dubitat, quin factum teneat, & est  sententia omnium doctorum. Et habetur expressè in capitu. quod dilectio. & in capit. quia  circa. de consangui. & affini. & 35. q. 3. quædam  lex. §. quod scripsi. Hanc conclusionem ponit  S. Tho. in opusculo contra impugnantes religionem. Omnia, inquit, statuta sanctorum Patrum sunt relicta dispensationi papæ, ut possit  ea mutare, uel dispensare secundum opportunitatem temporum & negotiorum. Et illud  Zozini 25. quæstio. 7. contra statuta Patrum,  ut suprà dicitur, intelligendum de statutis spectantibus ad ius diuinum. Et hæc est sententia expressa domini Archiepiscopi Rhemensis libro de Synodis capitu. 39. Facultatem, inquit, temperandorum siue mutandorum canonum potestati Romani Pontificis adiicere nõ   dubitamus.¶ Quarta propositio, Summus* Pontifex nõ   solùm potest dispensare in statutis conciliorum, sed in totum, & aliquando abrogare talem legem, uel statutum. Hæc patet ex præcedenti & eius probatione. Quia aliquando expedit abrogationem alicuius legis ad rectam  gubernationem ecclesiæ, ut in capitu. non debet. de consanguinitate & affinitate. & in capitu. alma mater. de sententia excommunicatio. unde cum concilium generale congregari ex toto orbe difficilè possit, oportet quòd  sit in ecclesia aliqua potestas, quæ hæc possit. Et confirmatur tertia & quarta conclusio.  Non enim uidetur, quin summus Põtifex possit, quod potest sola consuetudo. sed consuetudo rationabilis potest tollere statuta conciliorum, ut patet Actuum 15.{Act. 15.}Cõstitutum fuit,  ut Christiani abstinerent à suffocato, ab immolato & sanguine. Visum est, inquit, Spitui sancto & nobis, nihil ultra imponere uobis oneris, quàm hæc necessaria, ut abstineatis uos ab immolatis simulachrorũ, & sanguine, & suffocato. Et hoc fuit obseruatum in  ecclesia, non solùm à conuersis ex Iudæis,  sed etiam à Gentilibus per multos annos, nõ   solùm tempore Apostolorum, sed multo póst.  ut patet ex Tertulliano in Apologetico capitu. 9. imò expressè in concilio Gangrensi,  quod fuit post Nicenum (ut habetur d. 70.  capitu. si quis carnem.) habetur inquam quòd     non licet uesci sanguine, aut suffocato: tamen  sola consuetudo abrogauit illud præceptum,  nusquam enim legitur reuocatum. unde apud  Græcos, apud quos perseuerat consuetudo,  fortasse adhuc obligat obligatio. Quid ergo  obstat, quin aliquis summorum Pontificum  aduertens iam illud præceptum non esse necessarium, abrogaret illud, quantumcunque  esset latum à concilio Apostolorum? Hanc  conclusionem tenent non solùm doctores,  qui sequuntur sententiam, quòd papa est supra concilium, sed & tenentes contrariam opinionem. Vnde Panormita.{Panormitæ.}in capitu. significasti. de electione, ita tenet. & est sententia uniuersalis Iohan. Andr.{Iohan. And.}quòd potest tollere, &  mutare statuta concilii, in capitu. statutum.  de rescrip. Nec certè de his duabus conclusionibus posset quis rationabiliter dubitare, nec  posset quis nisi magna temeritate affirmare, si  Papa ex rationabili causa dispenset in ieiunio  quadragesimæ, uel abstinentia carnium, quòd  non teneat dispensatio: tamen illa sunt ex statutis conciliorum.¶ Sed dato quòd absolutè ita sit, tamen restat magnum dubium, Vtrum saltem si concilium prohiberet dispensationem, & addat decretum irritans, si secus fieret, utrum saltem si in tali lege possit dispensare papa. De qua q. primò tenendo, quòd papa est supra concilium, uidetur ꝙ non possit  dubitari, quin hoc possit: quia si par in parem  non habet imperium, multo minus inferior  in superiorem. Sed tenendo alteram partem,  prima facie etiam uidetur, quòd sequatur,  quòd si concilium hoc prohibet, quòd papa  non possit. Ista q. fuit agitata in concilio Basilien. in quo fuerunt quidam theologi, & iurisperiti, qui contendebant, quòd si in aliquo statuto concilii addatur decretum irritans, quòd papa in tali statuto non possit dispensare: & si tentaret hoc facere, nihil faceret.  Contra quos Cardinalis de Turre fecit opusculum, quod uocauit De decreto irritante, in  quo contrarium illius sententiæ contendedat  ostendere. sed illum librum ego inuenire non  potui, sed tamen pro nostra sententia respondeo ad hoc dubium, secundum utranque opinionem, siue teneamus quòd concilium est supra papam, siue contrarium. Et sit quinta propositio. Non* obstante decreto irritante concilii, papa posset dispẽsare in statutis eius. Hoc  probatur primò, Quia cessante tali decreto, papa habet talem potestatem ex officio suo ad  dispensandum in statutis conciliorum: sed  concilium non potest limitare potestatem papæ, uel officium papæ: ergo non obstante tali  decreto potest. Et confirmatur, Quia papa nõ      habet potestatem dispensandi ab ipso concilio. totam enim potestatem habet ab ipso iure  diuino: ergo conciliũ non potest auferre ei illam potestatem. Item: cùm conciliũ possit illã   authoritatem dispensandi committere alicui  episcopo, si posset auferre à papa, iam esset necessaria aliqua potestas maior papa, ut supra arguebamus. Et confirmatur, Quia papa iam nõ   esset uniuersalis pastor, si esset aliquis actus iurisdictionis, in quem papa non posset, scilicet  talis dispensatio, que fieri quidem posset, sed  non à papa. Item eadem ratione concilium  posset prohibere, ne papa posset dare indulgẽtias, uel absoluere ab excommunicatione pro  tali crimine, uel tali, uel aliam quamcunque  partẽ iurisdictionis adimere: quod esset absur   dum. iam enim non esset papa. Consequentia  autem patet, Quia si possit adimere istũ actum  iurisdictionis, quare nõ quamcunque alium?  Itaque puto falsum & periculosum dicere,  quòd ratione decreti irritantis tolleretur à papa potestas dispensandi. Gerson autem Cancellarius Parisiẽsis 1. parte trac. 3. determinatio  ne, quòd concilium generale potest limitare usum potestatis papalis certis legibus. ut non  possit uel dispensare, uel abrogare decretum  conciliorum. imò aliquem ex rationabili causa auferre ab obedientia papę: & multa in hãc  sententiam tradit. Sed ille doctor per omnia     fuit infestissimus authoritati summorum Põtificũ, & multos alios infecit suo ueneno: parũ enim differt à schismate eius sentẽtia de authoritate papæ. Itẽ̃ potest argui. Vel enim leges  cõcilii exẽ̃ptę sunt à papa, uel non. Si nõ sunt,  ergo non obstante quocunque decreto papa  poterit dispensare. Si sunt exẽ̃ptę, ergo etiam  sinon abiecerint decretum tale, erunt exemptæ, & papa nõ poterit dispẽsare. Probat̃, quia  leges diuinę sunt exemptę ab humana iurisdictione: etiamsi nun quam sit prohibita dispensatio, tamen nulla potestas humana potest in illis dispensare: & episcopus non potest dispẽsare in legibus papæ, quia est inferior, nec opus  est alia prohibitione. Et profectò si ita est concilium supra papam, sicut supra episcopos,  oportet dare aliquam rationem quare episcopus non potest dispensare in statutis concilio  rum, & potest papa. Panormi. in tractatu de cõcil. Basilien. numero 18. contendit, quòd papa  in iis quæ pertinent ad salutem, & generalẽ statũ ecclesiæ, non potest contra statuta conciliorum uenire. citat ad hoc Archidia. in c. sic  40. d. in quo cap. dicit Gregorius se suscipere  quatuor concilia principalia, sicut sancti Euãgelii quatuor libros: ex quo arguit, quòd sicut papa nihil potest immutare circa contenta in Euãgelio, ita nec circa decreta cõciliorũ.¶ Sed quia ex sententia & conclusionibus supradictis uidentur omnia relicta in arbitrium  unius hominis non confirmati in gratia, sed  qui potest & errare, & peccare: ideo oportet  inuenire aliquod remedium ad obuiandum  huic tãto periculo, et ideo sit sexta propositio,  Papa* dispẽsando in legibus & decretis tã cõciliorũ, quàm aliorũ Põtificum, potest errare, &  grauiter peccare. Vtinã liceret dubitare de hac  cõclusione. sed uidemus quotidie à Romana  curia tã largas, imò omnino dissolutas dispẽ̃sationes profectas, ut orbis ferre nõ possit, nec  solũ in scandalũ pusillorũ, sed maiorũ. Sed hęc  patebit clarius ex quęstionibus sequentibus.¶ Erit ergo septima propo sitio, Nõ* licet papę dispẽsare in legibꝰ et de cretis cõciliorũ pro  suo arbitrio, & sine causa rationabili, etiã ubi  nihil cõtinent iuris diuini. Probat̃, Quia leges  humanæ & cõciliorũ maximè sunt necessariæ   ad gubernationẽ & administrationẽ ecclesiæ:  ita ut sine illis nec ius ꝗdẽ diuinũ seruari possit. Ergo si papa per irrationabiles & temerarias dispẽsatiões tollat uel omnino, uel ex magna parte legũ obseruationẽ: hoc necesse est, utuergat in detrimẽtũ magnũ ecclesię. ergo nõ   potest hoc papa facere sine graui peccato. Antecedẽs autẽ patet, Si quis imaginet̃ ecclesiã sine  legibꝰ humanis, intelliget profectò magnã cõfusionẽ & inordinationẽ, scilicet uidebit nullo pacto cõstare, nec fidẽ, nec religionẽ Christianam. cùm enim de iure diuino non sit determinatum tẽpus ad susceptionem sacramẽto  rum, & de confessione, & eucharistia, imò  baptismo, item nec ratio sacrificii, & totius  cultus diuini: nulla ratio administrationis defendi posset in ecclesia sublatis legibus humanis, & esset intolerabilis deformitas, si quilibet uiueret suo arbitrio, etiam inter terminos  iuris diuini. Et confirmatur, Quia non sunt  minus necessariæ leges ad administrationem  ecclesiæ, quàm ciuitatis: sed res publica, siue ciuitas, non potest esse sine legibus humanis, ut  constat: ergo nec ecclesia. Nec sine causa Paulus ad Roma. 13.{Roma. 13.}in quit, quòd qui legibus humanis resistunt, damnationem sibi acquirunt.  Et sic Isidorus{Isido.}dicit, Factæ sunt leges, ut earũ  metu humana coërceretur audacia, tutaq́; esset  inter improbos innocentia. Et Aristo. 1. Rhethori.{Aristo.}ꝙ melius est omnia ordinari lege, quàm  dimittere iudicum arbitrio. Secundò probatur, Quia si leges debent fieri pro bono communi (debet enim lex nullo priuato commodo, sed pro utilitate omnium conscribi. c. erit  autem lex. 4. d. ut ait Isidorus) ita etiam dispensatio, quæ est quasi lex quædam, debet habere  rationem boni communis, aliâs erit dissipatio, & non dispensatio. Tertiò, Talis dispensatio esset in iniuriam aliorũ: ergo non est licita.  Antecedens patet, quia una conditio legis est,     quòd sit æqualis, nõ autem esset æqualis, si si  ne causa rationabili aliquis eximeretur à lege,  alii autẽ lege premiarẽtur: quod fit per temera  rias & uoluntarias dispensationes. ergo illud  est illicitũ. Cõfirmatur, Quia lex uel est ipsum  ius, uel ius est effectus legis: unde & secũdùm  diuersas leges dicitur ius naturale, ciuile, canonicũ. sed ius, & æquum, siue ęquale, idem est.  ergo oportet omnino, quòd lex sit æqualis.  Et confirmatur hoc, Quia si in principio legis  sine causa rationabili cęteris omnibus paribus  legislator imponeret legem aliquibus, alios autem eximeret: faceret illis iniuriam. ergo eadẽ   ratione, imò multo magis post legem latam.  Quartò, Non licet papę dispensare in propriis  legibus sine rationabili causa, ergo nec in legibus concilii. Antecedens patet, Quia non potest ipse eximere alios. Assumptum probatur,  Quia dato, quòd princeps non sit subditus  suis legibus quãtum ad pœnam, uel quantum  ad uim coactiuam, tenetur tamẽ quantum ad  uim directiuam, & in foro conscientiæ tenetur uiuere secũdum illas. quia (ut dicitur extra.  de const. cap. cùm omnes.) quod quisque iuris  in alterum statuit, ipse debet uti eo. Et Sapientis dicit authoritas, Patere legem, quam ipse  tuleris. Vnde Matth. 21.{Matth. 21.}improperantur scribæ   à Domino, quòd dicunt, & non faciunt: &  quòd aliis onera grauia imponunt, ipsi autem nolunt digito mouere. unde & S. Tho. 12.  q. 96. ar. 5. ad 3.{S. Tho.}dicit ꝙ quantum ad dei iudiciũ  princeps non est à lege solutus. Et hoc non solùm est uerum ratione scandali, uel quia esset  causa infirmitatis legum: sed de per se. faceret  enim iniuriã aliis, cùm ipse princeps est membrum rei publicæ. Facit enim iniuriam non ferendo partem oneris sine iusta causa. lex autẽ   digna uox. C. de legib. ubi dicitur, quòd princeps nõ tenetur suis legibus. intelligitur quantum ad uim coactiuam.¶ Octaua propositio, Multo* minus poterit  abrogare sine rationabili causa decreta concilii. Ista patet, quia magis est abrogare, quàm dispensare: imo ex hoc iterum fingit argumentũ  pro septima conclusione. Quia non licet papæ   abrogare, ergo nec ita passim & sine rationabili causa licet dispensare. Antecedens est notum  apud omnes, maximè illa decreta, quæ spectãt  ad uniuersalem statum ecclesiæ, uel ad bonam  administrationem religionis, & morũ in ecclesia. Nullus enim concederet, quin papa grauiter delinqueret, si derogaret omnino legibꝰ   de gradibus prohibitis ad matrimoniũ. Item  de irregularitatibus, ut de bigamia, & de homicidio. Probatur autem consequentia clare.  Quia si passim cũ omnibus petentibus dispensaret, iam nullus esset effectus legis, & frustra     lata esset lex. Quid enim iuuasset prohibuisse  bigamos à sacerdotio, si omnes bigami, qui  uolunt, promouentur? & similiter homicidę?  Lex enim lata est, ut ita non fierent, nõ ut fierent cum licentia. & ideo si quis aduertat, intelliget esse peruersissimam licentiam istarum  dispensationum. Nam legum natura hæc est,  ut regulariter quidem, & ut in plurimum lex  obseruetur: dispensatio autem siat rarò, & in  casibus peculiaribus. est enim, ut doctores omnes dicũt, dispẽsatio quasi quędã interpretatio  iuris in casibus, quos legislator uidere nõ potuit. Per istas autem dispensationes fit omnino contrario modo, ut lex quidem quàm rarissimè seruetur, dispensatio autem fiat regula  ris, ut in plurimum. Nullus enim est, qui uelit contrahere cum consanguinitate, qui non  obtineat dispensationem: nec bigamus uult  promoueri, qui non dispensetur, nec etiam  homicida, aut saltem mutilator. Et ita de aliis  penè legibus omnibus positiuis. Itaq; si quis  non cõtrahit cũ consanguinea, nõ est ratione  legis, sed quia non cupit, uel non placet. Et si  quis consideret, intelliget, ꝙ si tollatur lex de  impedimẽtis matrimonii, uel irregularitatis,  nõ plures tales contrahent, aut, promouebuntur quàm tunc faciũt per dispensationẽ. nunc  enim solùm seruãt legem qui uoiunt, uel fortè pauper aliquis, qui non habet unde possit  dispensationem procurare, quod iterum est  alia species iniurię, ut pauperes excludãtur, diuites admittant̃, nulla alia causa posita. Atque  adeo sunt ueræ 7. & 8. conclusiones, ut Caie.{Caieta.}in apologia de potestate papæ dicit, quòd nõ   solùm decreta concilii generalis, sed nec prouincialis papa potest licitè abrogare, aut super  eis dispensare, sine rationabili causa. ubi etiã   tenet, quòd decreta concilii obligant papam  in foro conscientiæ. cui in hac parte eo magis  credendum est, quia fuit semper fautor & studiosus potestatis pontificiæ, quam etiam eo  tempore sanctum concilium defendit. Et istæ   conclusiones sunt communiter doctorum, &  expressè tenet Sylue.{Syluest.}in uerbo, papa. §. 15. & in  uerbo, concilio. §. 2. & est expressè ex mente  sanct. Tho.{S. Tho.}12. & 22. & contra impugnantes religionem. & Panor.{Panormi.}in c. non debet. de consan.  & affinitate.¶ Nona propositio, Aliqua* lex etiam positiua posset esse in ecclesia, & forte aliquæ tales  sunt in quibus expediret ut nunquã dispensaretur. Probatur, Quia (ut dictum est) ius diuinum aut nullo modo, aut uix obseruari potest  sine aliquibus legibus humanis. ergo aliquæ   leges humanæ sunt tam utiles, imo penè neces  sarię ad obseruationẽ Christianæ religionis,  ut uniuersalis obseruatio illarũ sit ualde utilis     ecclesiæ. & econtrariò etiã si aliquãdo uideat̃   dispensatio rationabilis, tamen multo utilior  esset ĩuiolabilis obseruatio legis, quàm ut ape  riatur ianua ad dispensationes. Exemplum  est de statuto, capit. omnis utriusque sexus. de  pœnitentia & remissione. quod licet sit de iure diuino quantum ad confessionem, & communionem, tamen quantum ad tempus est de  iure positiuo: nõ est dubium quin melius sit,  quòd nun quàm in eo dispensetur. Quia si semel detur locus dispensationi, & relinquatur  arbitrio humano iudicare an sit causa rationabilis dispensandi per ambitionem principum,  aut gratiã, aut improbitatem hominum, multiplicabuntur dispensationes cum magno periculo, non solùm iuris humani, sed etiam diuini. Multæ aliæ leges possent dari tales. Confirmatur, Quia etiam se offerunt casus, in quibusuideretur etiam conueniens, ut in lege diuina  dispensaretur, ut quòd aliquis relinqueret primam uxorem, & transiret ad secundam ad pacẽ regni, uel familiæ, uel haberet duas, uel mẽtiretur pro aliqua magna utilitate, & tamen  nec Deus dispensat unquã, nec reliquit in ecclesia potestatem dispensandi (ut suprà dictum est.) nimirum summa sapientia cùm intelligeret maius detrimentum sequuturum,  semel data licentia dispensandi, quàm bonum, quod prouenire possit ex tali dispensatione etiam aliâs rationabili. Nec solùm hoc  est uerum ex iure diuino naturali, sed etiam de  iure diuino positiuo. Nunquam enim in ueteri testamento dispensatum est, ut quis comederet carnes suillas, nec alia uetita in lege, nec  in quocunque mandato totius legis: nec in  noua lege, ut aliquis non baptizaretur, aut cõfiteretur, cùm tamen possunt prætendi causæ   apparentiores ad dispensandum, quàm sæpe  fiat pro legibus humanis. Certè nisi Christus  optimè prouidisset expedire ecclesiæ suæ, ut  nunquam in talibus legibus dispensaretur, reliquisset potestatem dispensandi. nescio quis  reprehendisset, tamen uiri sapientes laudant  Chartusienses, qui in sua abstinentia carnium  nunquam dispensant, non obstante quacunque occasione, aut periculo. Si enim semel in  ciperent dispẽsari, maior esset, seu latiùs se extenderet dispensatio, quàm obseruatio. Similiter profectò est in aliquibus legibus humanis, in quibus sanctius esset nunquam dispensare, quàm illarum rigorem flectere per dispensationem. Sed dicunt, quòd contingunt aliquando casus magnæ necessitatis, ubi sequatur magnum periculum nisi dispensetur. Respondetur primò, Aliquæ sunt leges, ex quibus nunquam se qui potest tale inconueniens,     ut patet consideranti, sicut nec in legibus diuinis. mala enim non sequuntur ex obseruatione bonarum legum, sed ex dispensatione illarũ. Secundò, Etiam minus malum esset illud,  quàm dare occassionem ad infirmãdas & uiolandas leges necessarias ad conseruationem religionis. Et præterea cum dicimus nũquã esse  dispensandum, non excludimus unum casum  qui forte posset cõtingere in mille annis, quãdo scilicet sequeretur aliquod magnum scandalum: tuncenim meritò posset dispensari,  dummodo hoc esset lege cautum, ne relinqueretur arbitrio humano. Vtinã eligerentur aliquæ leges grauiores, & concernentes uniuersalem statum eccclesiæ, & magis necessariæ   ad gubernationem eius, & reformationes morum, in quibus nullus esset locus dispensationi. In quocunque enim casu præferendum est  bonum commune bono priuato, quod per  dispẽsationem prætenditur: sed manerent inuiolabiles sicut diuinę, si nec per papã nec per  cõcilium dispensaretur.¶ Decima propositio,[*] Si ex usu, & experiẽtia,  aut prouidẽtia intelligeretur, ꝙ si dispẽsaretur  in aliqua lege ecclesiastica, uergeret in perniciem, aut graue damnũ ecclesiæ, & religionis:  conciliũ posset hoc declarare, & determinare,  & etiã statuere, ut in tali lege nun quam dispensaretur. Hęc probatur, Quia declarare quidem     certum est quod spectat ad concilium, statuere autem probabile est quòd possit, quia sicut  dictum est in 9. quæstione, hoc expediret, ergo concilium posset facere tale statutum.  Item quia papa potest facere tale statutum, ergo etiam concilium.¶ Vndecima propositio, Videtur* quòd in tali determinatione cõcilium errare non possit.  Probatur, quia est de iis, quæ spectantad mores uniuersales ecclesiæ, ergo non potest errare in huiusmodi determinatione, & statuto.  ¶ Duodecima propositio, Facta* tali determinatione, nunquam liceret papæ dispẽsare in tali lege, & peccaret mortaliter, dispensando ex  quacũque causa. Probatur, Quia si cõciliũ determinasset, quòd dispensatio est perniciosa  per decimam propositionẽ, & nõ potest errare  per undecimã ergo ita est, ꝙ est perniciosa dispensatio, ergo est illicita. Itẽ si papa dispẽsat si  ne rationabili causa, peccat, ut in septima propositione dictum est: sed nulla potest esse rationabilis causa dispensandi contra mãdatum  concilii generalis. Ergo malè faceret dispensando: quia grauius est & melius, obseruare  sententiam concilii, quod errare non potest,  quàm obseruare, uel capere causas, uel casus  particulares. Item si concilium determinat,  quòd dispensatio in tali lege est perniciosa  toti ecclesiæ, hoc maximè esset, quando     talis dispensatio uergeret in detrimentum, nõ   solùm legis humanæ, sed etiam iuris diuini:  quia (ut dictum est) ius diuinum seruari non  potest sine legibus humanis. Et si concilium  deberet facere aliquod tale statutum, in quo  nunquam esset dispensatio: ideo esset, quia ex  talibus dispensationibus sequeretur quòd aut  pernicies, aut periculum esset contra ius diuinum. non enim deberet esse pro decimis,  aut bonis ecclesiasticis, sed pro maioribus rebus. Vt si ex dispensatione puerorum sequeretur mala administratio in ecclesia, & ex consequenti uitiosa administratio sacramentorum, morum corruptela, & nullum bonum  ex tali administratione posset nasci: merito  concilium determinaret, ut nunquam fieret  dispensatio in illa lege. Et tunc arguitur sic,  Papa non potest dispensare in iure diuino, ut  dictum est suprà in 1. propositione. ergo si aliqua lex humana est necessaria ad obseruationem iuris diuini, non poterit papa dispensare licite in illa. Sed tota difficultas est, quia  licet dispensatio temeraria, & uulgata, & irrationabilis possit esse perniciosa, tamen dispẽsatio particularis ex rationabili causa & raro,  non esset perniciosa priuata, ut cum isto puero uel iuuene optimæ indolis, & morum opti  morum, erudito & nobili, & qui re uera plus  proderit quàm quicunque alius, dispensetur     quòd fiat episcopus. ergo cõcilium nõ potest  determinare, ꝙ uulgariter omnis talis dispensatio in tali lege est perniciosa, sed temeraria,  & passim facta: & per consequens non potest  prohibere summum Pontificem ne in aliquo  casu emergenti possit dispensare. Respõdeo ad  hoc dubium. Primò, quòd leges non respiciũt  casus particulares: sed ad hoc quòd lex uniuer  saliter feratur, satis est ꝙ quasi semper sit expediens, uel utplurimum. Exempla sunt clara, si  per se consideremus aliquo modo expedire, utuir relinqueret uxorem, & aliam duceret, uel  quia sterilis, uel quia intolerabilis, uel quia malis moribus inficit fortasse maritum: sed quia  ut iam plurimum expedit, ideo lata est uulgariter lex, ne aliquis dimittat uxorem, etiã si fuerit hæretica, & conaretur maritum subuertere, uel in quocunque alio casu. Idem de plura  litate uxorum etiam pro pace, imò conuersione totius regni. Item nullũ inconueniens uidetur aliquando sequi ex concubitu fornicario,  si per se cõsideretur. Ratio enim quare est malus, & prohibitus, est, quia est cõtra bonum  prolis, ut nasceret̃ sine certo patre, & pet cõsequens malè educaretur. Hoc autem cessare  potest in casu ubi mulier est sterilis, & iam ætatis prouectæ: & tamen uniuersaliter est prohibita fornicatio, cum quibusuis circunstantiis,  quia in prolibus sequeretur mala educatio, &     procreatio prolis. Ita profecto legislatores humani possunt habere rationem & respectum  ad illud, quod penè semper accidit, etiam si  aliquando deficiat, & ferre leges uniuersaliter  etiam in quocunque casu: & si non esset lata  lex de insolubilitate matrimonii à Deo, ecclesia posset condere illam legem ita uniuersalem, sicut fecit ipse Deus. & indispensabilem  in quocunque casu: quia si nunc lata à Deo ita uniuersalis est rationabilis, & utilis, etiam esset talis lata à concilio, uel papa. Nil enim facit à quo sit lata lex ad hoc, quòd sit rationabilis: nec Deus faceret leges ita indispensabiles, nisi ita expediret. disponit enim omnia  suauiter. Sapientiæ 9.{Sapien. 9.}& ut conuenit rebus. Et  in legibus humanis prohibetur uniuersaliter  aliquid omnibus uti, tamen ratio legis non inuenitur in omnibus. Verbi gratia, Prohibetur ne nocturno tempore aliquis armatus incedat: certè ratio legis est, quia illo tempore  solent insidiæ fieri, & cædes, & est maior licentia peccandi. Si quis autem certus, quòd  nihil mali facturus est ex hoc, sed ex aliqua alia  occasione portat arma illo tempore, est reus  legis, & peccat contra legem, & meritò punit̃:  & si esset lata excõmunicatio, incurreret sentẽ̃tiam, quia propter pericula frequẽter accidẽtia  rationabiliter fuit facta ꝓhibitio in omnibus.     si ergo licet aliquando aliquis iunior rationabiliter possit assumi in episcopum: tamen quia  hoc esset rarò, & contrarium plurimùm contingit, posset concilium ordinare, quòd cùm  nullo dispensaretur: & hoc est profectò uerum, etiam si nulla ratio esset, optimè faceret.  Sed propter hoc est notandum, quòd non solum oportet expectare in condendis legibus  quid boni sequatur ex casibus particularibus,  & ex obseruatione legis, uel quid mali in his  casibus singulis in transgressione illius, sed  quid sequatur, si tollatur talis lex uniuersaliter. Verbi gratia, si consideremus quid mali sequatur ex ista fornicatione aut illa, non uidetur quòd se quatur magnum inconueniens, &  si aliquod, posset etiam facilè adhiberi remedium: sed si consideremus quid mali sequeretur, si tollatur illa prohibitio, intelligeremus  quàm necessaria est illa lex. Si enim liceret fornicari, non solùm sequitur praua educatio pro  lis, sed etiam quòd non sit procreatio liberorum, & periret genus humanum. si enim hoc  liceret, multi non ducerent uxores, & mallentuti libertate: & per consequens cùm ex huiusmodi uago concubitu non multiplicarentur  liberi, sed rarò eueniant, sequitur defectus &  inopia filiorũ in republica, sequitur ꝙ nõ sint  familiæ, & per consequens auitates, nec respublicæ, & multa alia inconuenientia. Idem patebit de insolubilitate matrimonii. Non enim  oportet respicere ad hoc quid mali sequatur,  si Petrus uxorem suam reliquerit, sed oportetuidere quid mali sequatur, si passim liceat dimittere uxores. Cùm enim inter coniuges sæpe incidat iurgia, & capiat eos inuicem satietas, rara essent matrimonia firma. Et cum relicta ab uno non reciperetur ab alio, esset magnum periculum incontinentiæ, & primùm  esset in magnam iacturam & detrimentum liberorum, qui relinquerentur aut sine matre  apud nouercam, aut sine patre apud matrem,  & multa alia mala: unde iustissimè est adẽpta  illa facultas. Ita in legibꝰ ecclesiasticis nõ oportet cõsiderare quid boni, aut quid mali sequatur, si iste iuuenis fiat episcopus, uel si quis emat hoc beneficium, quia non uidetur magnũ  malũ: sed oportet considerare quid se querett̃,  si hoc passim liceret fieri siueper dispẽsationẽ,  siue alia quacunq; uia. sequeretur enim confusio, & pernicies rerũ ecclesiasticarum, & bonorum morum, ut constat. Et ideo si hoc alia  ratione impediri non potest, nisi ista, ut omnino tollatur facultas dispensandi, hæc accipienda est. Præterea considerãdum est, quòd ratio  legis pōt esse rata, & determinata, ꝗa est in cõmuni, & uniuersali. Sed ratio legitima dispensandi in lege nõ  pōt esse determinata, quia est  ex singularibus cõiecturis, & circũstãtiis, de     quibus non potest haberi scientia, nec certitu  do, ut Philosophus dicit: quia uariãtur in infinitũ. & ideo oportet si dispensandũ est, ꝙ relinquatur arbitrio humano, quãdo, et quomodo: & cùm sint tot rerũ uarietates, sæpe propo  nuntur circunstantiæ, quæ licet non sint sufficientes, sunt apparentes, uel uerisimiles, & per  consequens trahunt hominem ad dispensandum frequenter in lege: cuius tamen obseruatio est necessaria, & sic defraudatur intentio legis. Et præterea est magna improbitas hominum, qui nitũtur in uetitũ semper, cupiũtque negata, et qui cõcupiscũt, ꝗa lex dicit,  Nõ cõcupisces. Et prælati, etiã summus Pontifex errare potest in huiusmodi dispẽ̃sationibꝰ,  ut in sexta propositione dictũ est, & sunt infirmi ad resistendũ ambitioni importunitatibus.  Ideo si maneat licẽtia dispẽsandi in legibꝰ pro  suo arbitrio, periculũ est manifestũ, ne dispẽsa  tiões fiãt sæpius irrationabiliter, quàm cũ causa rationabili, cũ magno detrimẽto ecclesię. ergo si aliud remediũ adhiberi nõ potest, quàm  hoc, hoc accipiẽdũ est. Præterea cõsiderãdum  est, ꝙ in moralibus non oportet multùm considerare quid possit fieri, sed quid in rerũ statu & natura inueniatur, & cõtingat, & potiùs  experientia tot annorum, quàm argumẽtationibus stãdum est. Possent iudices esse fortes uiri, ac ita iusti, ut nullis muneribus corrumperẽtur, aut retraherentur à iustitia: sed quia usu &  experientia compertum est, quòd iudices acci  pientes munera, nõ rectè solent iudicare, ideo  generaliter prohibitũ est munera accipere. Ita  in proposito nos bene possumꝰ philosophari  & imaginari, ꝙ summi pontifices possent esse  sapiẽtissimi, & sanctissimi uiri, & ꝙ nunquam  dispensabũt sine legitima causa: sed clamat experiẽtia in cōtrariũ: & uidemus, ꝙ nullus quærit dispẽsationẽ, quin obtineat. ergo desperandũ est, ꝙ si relinquãtur dispẽ̃sationes arbitrio  humano, quòd solũ fient ex legitima causa. Et  quãuis sint multi summi pontifices sapientes  & sancti, unus potest omnia perdere & maximè quia summus Pontifex non potest examinare omnes causas obrutus grauissimis occupationibus spiritualibus, & tẽporalibus, & necesse habet mãdare aliis curã, à quibus sæpe falli potest, etiã si fuerit B. Gregoriꝰ. Et præterea  dicit Arist. 1. Rhetoricorũ,{Aristot.}& S. Tho. 22. q. 95.  ar. 1. ad secũdũ.