{Ephes. 5.}& Colos. 3.{Colos. 3.}commendat uiris ut diligant uxores suas. & Dominus in Genesi, Propter hanc,  &c. quia scilicet non possunt matrimonialia     officia impendi sine mutuo amore, & animorum concordia, quæ inter eos, qui inuiti iuncti essent, malè coalescere posset, coniugibus  malè inter se conuenientibus, & de liberis diuersa sentiẽtibus. Secundò, Etiam finis multo  minus consequi posset. nam officia, & mutua  obsequia nisi ex amore proficisci nõ possunt,  qui contigere aut uix, aut nunquam posset, si  matrimonia inter inuitos constituerẽtur. Cõfirmatur, Quia potestas humana omne uinculum quod potest constituere, potest dirimere.  Sed ecclesia non potest dirimere uinculũ matrimonii: ergo nec constituere. Maior patet,  Quia in omnibus aliis translationibus rerum  sicut potest princeps rem transferre inuito domino, ita etiã post translationem postea inuito secundo, priori domino restituere, nõ obstante quacunque possessione, & usu rei: ita ꝙ   eandem potestatem habet ad rescindendum  contractum, sicut ad constituendum: sed non  potest papa rescindere contractum matrimonii, saltem partibus inuitis, uel post matrimonii usum: iuxta illud, Quod Deus coniunxit, &c. ergo. Et certè nulla ratio est, ut  ex aliqua causa ecclesia posset matrimonium constituere inuitis parentibus, rescindere autem etiam ipsis poscentibus nullo casu possit. Tertiò, Si eodem tempore  Petrus per uerba de præsenti contraheret cum     Maria, & Papa traderet in matrimonium Mariam Iohanni: tunc uel nullum esset matrimonium, uel illa esset uxor duorũ. Patet, Ibi sunt  duæ causæ sufficientes ad constituendum matrimonium. ergo uel utraque habet effectum:  & sic illa erit uxor duorum: uel se mutuò impediunt, & tunc nullum esset matrimonium:  & tũc nunquam sciri posset, an aliquod sit uerum matrimonium, uel nõ, quia dubitari posset an papa uelit eam tradere alteri. Et si dicas,  quòd in eo casu authoritas superioris maior  est, & per consequẽs illa esset uxor Iohannis:  contrà, & est quartum argumentum, Si hoc  papa potest, ergo & quilibet episcopus in sua  diœcesi. nescio enim quid papa posset in tota  ecclesia, quod non possit episcopus in suo episcopatu, nisi fortè in illis quæ de se spectant ad  uniuersalem ecclesiam, ut determinatio fidei:  omnia enim alia quæ papa potest, uidetur episcopus etiam posse, nisi quòd in aliquibus potestas eorum contracta est iure, ut in dispensationibus uotorum, & impedimentorum matrimonii. Quintò, Ecclesia nunquam usa est  hac potestate, nec in lege naturæ, nec in lege  scripta, nec in lege euangelica, cùm tamẽ non  sit dubitandum quin aliquando expediret uti  hac potestate: ergo signum est non esse talem  potestatẽ in ecclesia. Sextò, Ecclesia cogit aliquem ad contrahendũ matrimonium, ut post     sponsalia, & tamen nolentes non iunget tanquam coniuges: & tamen in omnibus aliis siquis nollet reddere debitum, cogitur facto ad  reddendum debitum, non solùm decretis &  pœnis. Ergo si ecclesia posset dare maritum  puellæ ipsa inuita, deberet post sponsalia, etiã   si nollet, tradere eam in manus uiri: quod tamen nunquam tentauit facere.¶ Ad argumenta in contrarium patet quid dicẽdum. Dicimus enim quòd in omnibus aliis  translationibus, & uinculis non impeditur finis propter quem inuentæ & institutæ sunt  In proposito autem (ut ostensum est) omnino tolleretur finis matrimonii. Secundò dicimus, quòd in aliis trãslationibus si fortè post  factum sequatur maius inconueniens, potest  remedium adhiberi. Possunt enim reuocari  in priorem aut meliorem statum, matrimoniũ  autem semel ritè perfectum dirimi, aut reuocari non potest. & ideò non est tantum periculum si fiant sine consensu eorum, ad quos spectant: & ideò etiam timor impedit matrimonium, & non alia. Tertiò etiam uidetur potissima ratio, quia in omnibus aliis negotiis idẽ   effectus sequitur si aliqua translatio fiat authoritate superioris, uel hominum uoluntate, &  pacto. in eosdem enim usus & domus, quam  aliquis sibi uendicat authoritate legis, aut præscriptione, aut quouis alio legitimo titulo ac     si habuisset emptione, aut donatiõe dominii.  & idem est de pecunia, & omnibus aliis: matrimonium autem in eos usus Deus & natura cõstituerunt, qui nisi à uoluntariis exigi nullo  modo possunt. Nunquam enim quisquam inuitus operam liberis dare poterit procreãdis,  aut procreatos educare, & instituere. Quare  omnino si maximè princeps, aut ecclesia posset uiro uxorẽ, aut ecõtra mulieri maritum dare, omnino ea donatio inefficax esset, etiam  in illos effectus, aut usus: quare prorsus uana  esset huiusmodi potestas. secus autem est de  Deo, qui non solùm corpora, sed animas, &  corda habet in potestate, & suo nutu mortales  in quacũque officia uoluerit, uolẽtes aut nolẽtes trahere: & nõ minorẽ potestatẽ habet ad  iungendum inuicem corpora uinculis coniugalibus, quàm animas mutua beneuolentia, et  amore. Quartò dicimus, quòd in tali necessitate, qua teneretur quis uxorem ducere, respu.  posset quidem huiusmodi cõpellere, sed si omnino nollet, non posset inuito uxorem dare:  unde nõ excusantur filiæ Lot ideò, ꝙ etiã credẽtes fortasse nullos alios superesse in genere  humano, ingressæ sunt ad patrẽ, nõ solũ quia  incestæ, sed quia ad nõ suum uirũ accesserunt.De secundo puncto primæ partis.SED RESTAT inquirere,* Qualis sit  iste consensus matrimonii. Nec tamen est     in animo omnia, quæ de consensu maritali à  doctoribus disputãtur, tractare (esset enim infinitum) sed solùm unicum locum delegi, de  quo iurisconsulti, & Theologi ambigunt, &  contendunt, & adhuc sub iudice lis est, An scilicet contractus per uerba de præsenti, & consensu interposita conditione de futuro, adueniente illa conditione, matrimonium teneat,  non reuocato priori consensu, ut, Accipio te  in uxorem, si pater tuus consenserit: uel, si pater tuus obierit. & uolumus etiam, quòd contractus fiat cum intentione contrahendi matrimonium posita conditione. Et quidem illustres, & celeberrimi doctores pontificii iuris  defendunt assertoriam partem, prorsus affirmantes firmari eo casu matrimoniũ adueniente conditione, nec opus esse nouo consensu,  aut contractu. Panormita.{Panormita.}c. de illis. de conditio. apposit. Hosti.{Hostien.}in summa, quod etiam sentiunt theologi non ignobiles, inter quos uidetur esse Petrus Palustris{Petrus Palust.}, author alioqui quantiuis pretii, in 4. d. 29. q. 2. ad 2. & ad 3. & contendunt argumentis hoc confirmare. Primùm  in omnibus aliis contractibus conditionatis,  adueniente conditione, manet cõtractus absolutus, nullo consensu requisito. ut si cõtrahatur sic, Do tibi cẽtum libras ferri, si nauis mea  salua uenerit: do domum, si nuptui dederis filiam: uendo agrum, si pater obierit: conditione posita tenet contractus. ergo etiam in matrimonio. Secũdò si hoc negetur matrimonio  quod conceditur aliis pactis, hoc esse non potest, nisi ratione libertatis singularis, quæ in  matrimoniis præ aliis exigitur, sed hoc ipsum  est cõtra libertatem scilicet non posse contrahere cùm uoluerit, & pro tempore quo uoluerit, & sicut uoluerit. ergo siquis nuuc uult  contrahere pro crastina die, & non pro hodie,  omnino uidetur contra libertatem, quòd impediatur. Præterea ille contractus nõ est sponsalium: ergo est matrimonialis. Consequentia  est nota. Antecedens probatur, Quia si esset  sponsalium, uel pro tempore quo fit, uel pro  tempore conditionis. Nõ primum, quia quod  impedit matrimonium, impedit sponsalia, scilicet effectus conditionis: nec secundum, quia  contractus sub conditione quando ponitur  conditio, manet purus, id est, acsi esset sine cõditione: ut sic, Contraho tecum, si habes licentiam patris tui: si conditio adest, tantùm ualet,  sicut, Contraho tecum absolutè sine conditio  ne. ergo pro tempore, quo ponitur conditio,  iam contractus ille manet absolutus, & per  consequens est matrimonium. Confirmatur,  quòd non sint sponsalia pro nunc: quia ex illo  contractu non nascitur publicæ honestatis iustitia. unde habetur c. unico de spõsalibus, libro 6. de sponsalibus cõditionatis, quòd non     cõtrahitur publicæ honestatis iustitia, nisi purificatus fuerit contractus per conditionis euẽtum, & tamen ex sponsalibus nascitur publicæ   honestatis iustitia. Item contractus nihil efficit nisi ex intentione contrahentium, sed  isti intendunt efficere matrimonium, & non  sponsalia. ergo si nõ efficiunt matrimonium,  nihil efficiunt: cuius contrarium patet, quia talis obligatur illo contractu posita cõditione,  ut dicitur in casu superiori. Præterea, Si talis  contractus fieret tempore, quo ponitur conditio, esset uerum matrimonium. Sed idem uidetur operari ille contractus præteritus, si interim non est reuocatus, sicut si nunc esset. ergo uidetur quòd faciat matrimonium. Sextò arguitur in c. de illis. de cõ ditionibus appositis.  dicitur enim quòd si quis his uerbis iurauerit  fœminam se ducturum uxorem, si dederit pecuniam: si non dederit non est reus, nisi consensus de præsenti interuenerit: licet copula  carnalis fuerit subsequuta. ergo à cõtrario sensu, si sit consensus, erit reus periurii. Sed in proposito, ut supponimus, est consensus de præsenti: ergo erit matrimonium. Item, si contraho tecum crastina die, adueniẽte crastina die,  uidetur quòd sit matrimonium, non pro nũc,  sed pro crastina die. Probatur, Sicut si dicat, Si  crastina dies fuerit, uel si sol oriatur cras, duco  te in uxorem, est matrimonium. ergo etiam     cum alia cõditione, si adueniat conditio, quæ   suspendit contractum, uidetur contractus purus, & per consequens matrimonium. Idem  enim uidetur dicere pro crastina die, & pro teẽpore, quo dederis mihi centum. Præterea, Siquis contraheret his uerbis, Contraho tecum  si consentias ut contrahas mecum, ipsa respondẽte, Contraho, est uerum matrimonium, &  tamen illa conditio est etiam de futuro: ergo  à simili si dicat, Contraho tecũ si intra annum  consenseris, posita conditione, erit uerum matrimonium. Assumptum probatur, Nam in cõtractu matrimonii ita uidetur contingere,  quòd alter prius dicat Cõsentio, & ad ueniente consensu alterius, perficitur matrimonium:  unde semper uidetur quòd efficacia consensus dependeat à futuro.¶ In contrarium est omnis sententia theologorum, ex quorum authoritate, & doctrina  pono canonem uniuersalem, Si* ex aliquo pacto, aut stipulatione non statim ab initio oritur matrimonium, quicquid postea superuenerit, siue sit ætas, siue copula carnalis, siue dispẽsatio super impedimentum, siue conditio apposita cõtractui, nunquã erit matrimonium,  nisi de integro omnia ponantur, quæ necessaria sunt, & de essentia matrimonii. Vnde dico,  quòd ad legitimum matrimonium, & uerum,  sicut sufficit, ita exigitur mutuus cõsensus expressus, & purus in præsenti, hoc est pro tempore, pro quo cõtrahunt, & pro tempore pro  quo matrimonium conficitur: & sic in dubio  oblato sunt sponsalia, & etiam adueniente cõditione. Probatur primò, Matrimonium est sacramentum nouæ legis, quod non uidetur dependere de futuro, & ratihabitio non efficit sacramentum. ergo. Patet (ut habetur in c. super  eo. de conditionibus appositis) Talis superueniente conditione nõ est matrimonium, quia  tunc si matrimonium iam esset ratum, & integrum, non esset cogendus ad contrahendum,  sed ad cohabitandum, uel consummãdum matrimonium. ergo talis contractus non habetur  pro matrimonio. Prætera, Matrimonium cõficitur ex consensu. sed ille consensus non fuit  sufficiens: ergo nec est sufficiens posita conditione. Præterea, Si talis ante aduentum conditionis reuocet consensum, iam non est matrimoniũ, ut etiã authores cõæ sentẽtiæ tenẽt. ergo nec nũc etiã si non dissentiant. Probatur ista consequentia, Quia dissensus non tollit, nec irritat uirtutem contractus, ergo si cõtractus habeat uim conficiendi matrimoniũ,  non obstante dissensu, efficit matrimonium.  Quòd uerò dissensus non irritet illum contractum, patet. Quia non obstante quocũque  dissensu, compelletur ad contrahendum, ut uidetur ex illo c. super eo. aliâs contractus conditionalis esset nullius roboris, si per solã uoluntatẽ alterius cõtrahentiũ rescinderet̃. Præterea, Si tenetur cõtrahere cũ alia ante aduẽtũ  cõditionis, tenebit matrimoniũ. ergo etiõ adueniẽte cõditione nõ tenet matrimoniũ cũ   prima. Probatur cõsequẽtia, Quia sine dubio  si quis habet potestatẽ contrahendi cum alia,  habet potestatem non contrahendi cum ista.¶ Ad argumenta autẽ in cõtrariũ dico ad primũ, ꝙ certè ex natura cõtractus nõ habetur,  ꝙ adueniente cõditione, sit translatio rei, cùm  primus cõtractus solũ uideatur promissiuus,  sed hoc disponitur lege, ꝙ qui promisit, uelit  nolit stet promissis, quod (ut suprà dictũ est)  in matrimonio leges disponere non possunt.  Vel potest dici absolutè, ꝙ in aliis negotiis tenet contractus adueniente conditione, nõ autẽ in matrimonio propter summã illã libertatẽ, quam Deus uoluit esse in matrimonio, ut  scilicet quicũque nondũ habet uxorem, sit in  eius libertate, & potestate uel accipere, uel nõ   accipere. quare cùm etiã secundũ aduersarios  talis ante aduentũ cõditionis nõ haberet uxorẽ, in eius potestate est ducere, aut non ducere:  & per hoc patet solutio ad secundũ. Ad tertiũ.  dico, ꝙ tale pactũ est spõsalia pro nunc, & pro  tẽ̃pore etiã cõditionis. Ad quartũ dico, quòd  quantumcũque habeat intẽtionẽ nõ spõsaliorũ, sed matrimonii, tamẽ in fauorem matrimo     nii hoc ualet, & intelligitur illa clausula, Si nõ   ualet, ualeat ut ualere potest. Ad quintũ dico,  ꝙ siquis cõtrahat in tempus incertum, nõ est  matrimonium, sed spõsalia, nisi fortè sit in teẽpus necessariũ, ut in crastinũ. Sed quid si superueniẽte cõditiõe perseuerat cõsensus cõtraheẽtium, an sit matrimoniũ? Et uidet̃  ꝙ sic, quia  si à principio fuisset posita cõditio, fuisset matrimoniũ. ergo si nũc consensus utriusque ad  est cum conditione, uidetur ꝙ idem operetur.  Et confirmatur, Quia (ut dictũ est) consensus  de præsenti sufficit ad substantiam matrimonii. ergo si nunc adest consensus, erit matrimonium uerum. Sed his non obstantibus dico,  quòd etiam si consensus, qui ab initio fuit in  utroque, perseueret, non est matrimonium. Et  probatur, Ab initio nõ fuit matrimonium: ergo oportet quòd de integro ponantur omnia  sufficientia. sed ille consensus, qui fuit à principio, non fuit sufficiens ad matrimonium, cùm  non esset purus, sed uerè conditionatus. ergo  nec nunc sufficit. Item consensus non sufficit  nisi exprimatur: sed consensus ille non exprimitur per aduentum conditionis: ergo nõ efficit matrimonium. Item ille consensus (ut habetur in illo c. super eo.) habetur non pro consensu de præsenti, sed de futuro: ergo non sufficit  ad matrimoniũ. Præterea, Per id quod nõ est  in potestate alicuius, nõ uidetur propriè cõfici matrimonium. sed conditio illa non est in  potestate contrahentis: ergo non potest facere matrimonium.¶ Ad argumenta in contrarium. Ad primum  nego consequentiam. Ad secundum dico, ꝙ   si nunc sit consensus, & nunc ponitur conditio, re uera esset matrimonium, saltem si exprimatur: sed si solùm manet consensus, Quia approbo quidem primum pactum, & placet mihi, sed nihil de nouo uolo facere, non est matrimonium. Ex dictis patet quid dicendum ad  casus contingentes, cùm quis minor ætate cõtraxit per uerba de præsenti, & cum consensu etiam de præsenti, & cum intentione contrahendi etiam matrimonium: an cùm peruenerit ad ætatem legitimam, & prius non reuocauerit consensum, imò placet ei semper post  pactum, an teneat matrimonium. Item si quis  contraxerit cum consaguinea, ea conditione,  si papa dispẽsauerit, etiam si habeat acceptam  & gratã dispensationẽ. Ad omnia hæc & similia respondetur, nullũ tale esse matrimonium.¶ Sed restat scrupulus non cōtẽnendus, Quid  * si deceptus cõtrahat, an teneat matrimoniũ:  an si eo casu uel simili credens iudicio, & sententiæ iurisconsultorum, crederet se uerè cõtraxisse, & hoc errore seductus affectu maritali  cõtraheret, & cõueniret cũ huiusmodi muliere sibi desponsata, quàm aliâs non esset ducturus: an matrimonium esset ualidum. Disputari certè in utranque partem probabiliter posset. Nam primò uidetur matrimonium tenere,  non enim iura uel doctores alium errorem tradunt impedire matrimonium, quàm errorem  personæ: sed in casu posito non interuenit error personę, sed iuris. ergo sibi imputetur si crediderit in hoc uiris minus sapientibus: quem  admodũ si crediderit esse uirginem, quæ passa  est uirum, uel ditem, quæ pauper erat. Ecõtrario tamen adduci potest, nam hic non uideturuelle aliquid deintegro, hoc est quicquam agere noui, sed ratũ habere, quod putat iam actũ  esse. si ergo teuera matrimonium antè nullum  fuerat, nec nunc quidem erit sané: quod tamẽ   in alio loco prolixius dicendum reseruo. Sed  in præsentia mihi potius placet, ut dicamus tale matrimonium nullum esse, non solùm propter argumentum iam factum, quod tamen nõ   infirmatum est: sed quia in uniuersum error  circa ea quæ sunt de essentia contractus, uitiat  contractum: tale autem uidetur casu contigisse, cùm iste credat se iam non esse sui iuris, sed  actam rem agere, & uerè esse matrimonium,  atque ideo meritò rescinditur contractus tanquam ex errore procedẽs. Facit quod ad hoc  doctores notant in c. 1. de regul. libr. 6. Si quis  ante annos pubertatis facit uotũ religionis,  nõ obligat̃ maior factus, si ratificauerit ex errore: quia scilicet credebat uotum tenere. Puto  ergo omnino, quòd non est matrimonium,  quia ille habet errorem circa essentialia, & fundamenta matrimonii, & nihil est tam contrarium consensui, quàm error. l. si per errorem.  ff. de iurisdictione omnium iud.Secunda pars Relectionis.IN Secunda parte tractandum est de impedimẽtis matrimonii, & primũ est, An* sicut  ecclesia aliquas personas sua authoritate reddit illegitimas ad contrahendum, an princeps  posset hoc facere. utrum scilicet princeps secularis possit ponere impedimentum matrimonio, hoc est, an personæ legitimæ ad matrimonium possint lege ciuili illegitimæ reddi,  ita ut si contrahant, factum non teneat. Et uidetur quòd sic, sicut suprà inductum est: sicut  in naturalibus ita in moribus & in ciuilibus,  ratio sumenda est ex fine. Potestas autem regia  uel ciuilis constituta est propter bonũ reipub.  quicunque ille sit, siuæ pacificus conuictus, siue etiam simpliciter omne bonum quatenus  humanum est: ergo quicquid uel necessarium  est, uel contradicit ad talem finem, omnino uidetur cadere sub potestate regia, siue ciuili. sed  bona pars communis, siue ciuilis boni constat  ex matrimoniis. ergo potest princeps leges cõdere, ubi matrimonia quoquomodo obstantia, commodo reipublicæ uitet, & irritet. Item  uidetur, quòd finis matrimonii ordinatur ad  finẽ legislatoris, scilicet in bonũ ciuile: ergo,  &c. Secundò arguitur, Omnes rationes, quæ   à doctoribus ponũtur, ut ecclesia aliquos gradus cõsanguinitatis arceat à matrimonio, procedũt in lumine naturali, & intra prudentiã politicã. ergo cũ prudẽtia politica sit regula principum & gubernatorum rerumpublicarũ (ut  Aristo ponit in Ethicis) sequitur quòd hoc  spectabit ad humanam & ciuilem potestatem.  Antecedens patet, Nam altera ratio solet assignari periculi cognatorum in eadẽ domo habitantium: ut si licentia matrimonii permitteretur inter se coni ugio iungendi, daretur occasio incestus. & stupri. Altera est, ut amicitiæ   propagẽtur, necessitudines intra unos eosdẽq́ue lares & parietes coerceantur, sed utraque  res spectat certè ad ciuiles leges, quæ prohibere habent stupra, sicut & adulteria, & etiam in  republica, amicitias inter ciues conflare & propagare. ergo tota res non uidetur excedere ciuilem potestatem. Tertio, Matrimonium uel  est contractus ciuilis, uel fundatur in contractu ciuili: sed princeps habet potestatem super  omnes tales contractus. ergo potest leges facere de matrimoniis contrahendis. Et confirmatur, Quia multæ leges latæ sunt, ubi aliqua matrimonia prohibentur, ut patet. ff. de ritu nuptiarum, l. sororis. §. si quis. & l. semper. §. si senatorium. & l. palàm. §. senatus. & l. quin  etiam non est. & l. finali, dicitur ꝙ quoddam  est crimen incestus contra ius gẽtium, quoddam solùm contra ius ciuile. et idem l. si adulterium cum incestu. §. 1. ff. ad. l. iuliam de adulteris. Nec ualet dicere, quòd matrimonium est  sacramentum, & ideo eximitur à quacunque  potestate, non spirituali: primò, quia redibit  difficultas de matrimonio antequam esset sacramentum propriè, sed solùm in officium. Secundò, quia non obstat, quòd sit sacramẽtum,  cùm priuati homines leges & conditiones apponant matrimonio, sine quibus non est sacramentum. Et rursus, Papa non habet potestatem super matrimonium, nisi solam inquantum est cõtractus quidam. ergo per hoc quòd  est sacramentum, non excluditur à potestate seculari, sicut si emptio esset sacramentum. Nec  rursus ualet dici, quòd matrimonium est contractus in foro conscientiæ, & apud Deum, &  quòd princeps non habet potestatem in foro  conscientiæ, & nisi in foro contentioso. Primò, quia etiam alii contractus ciuiles sunt cõtractus in foro cōcientiæ, ut emptio, donatio,  & alii similes cõtractus. Et iterũ falsum omnino & erroneum est dicere, quòd principes nõ   habẽt potestatem in foro conscientiæ, cùm potestas ciuilis sit etiam à Deo æquè ac spiritualis, dicente Pau. ad Ro. 13.{Rom. 13.}Omnis potestas à domino Deo est. &, Qui potestati resistit, Deo resistit. Ergo nec ex hac parte potestas ciuilis à  matrimonio arcetur. Nec iterũ sufficit dicere,  ꝙ matrimonium est pactum naturale: hoc est,  quòd est de lege naturali. Alia uerò pacta sunt  ciuilia, uel ex ordinatione legum ciuilium, &  ideo non subiicitur legibus ciuilibus. hoc, inquam, non sufficit: nam etiam alia pacta, ut donationes, promissiones, & reliquæ stipulationes tenent, & sunt uera pacta, exclusis legibus  ciuilibus. Nec demũ diluit quæstionẽ dicere,  ꝙ ad leges ciuiles spectet solũ præmiare bona  & punire delicta, ut adulterium, furtum, homicidium, non autem aliquid, quod natura sua  bonum est, aut licitum prohibere. exempli gratia, Consobrinam in uxorem ducere, non spectat ad legem ciuilem hoc prohibere, sed si natura hoc illicitum sit sororem ducere, spectaret ad legem hoc punire: non inquam hoc sufficienter satisfacit huic negotio: falsum enim  est leges ciuiles non posse aliquid natura licitum uitare. ut enim Aristo.{Aristo.}docet, leges feruntur de his, quæ prius quàm sciatur, nihil interest, sic, an aliter fiant. postea uerò refert, & si  ne dubio potest lex non solùm mala punire,  sed etiam aliquid constituere in genere uitii  aut uirtutis: potest si quidẽ lex prohibere sumptus alioqui licitos, ludos aliâs innoxios, &     multa huius generis, quæ in republica esse possunt, alioqui potestas ciuilis esset deficiens, &  respublica non sibi sufficiens, si non posset leges cõdere suo statui conueniẽtes, & de rebus  nulla alia lege constitutis. In contrarium est,  Quia idem non uidetur spectare ad diuersos  principatus, & legislatores. Esset enim turbatio, & confusio rerũ, si de eadem rediuersa insolidum constituerẽtur in ordine ad eosdem  subditos, quod tamen in proposito contingeret, si princeps secularis, & põtifex potestatem  haberent de matrimonio constituẽdo: posset  enim aliquid contrarium ab uno constitui legibus alterius, atque adeò populus incertus teneri, cui maximè parendum est. Item alii gradus prohibentur lege ciuili, qui tamen non  prohibentur lege canonica, inter quos matrimonia recipiũtur ab ecclesia. Item est causa spiritualis: sed potestas ciuilis non agit causas spirituales. ergo, &c.¶ Ad hanc quæstionem respondeo primùm,  Mihi* nõ est dubiũ quin princeps secularis ex  genere, & natura suæ potestatis uim habeat,  & iurisdictionem super matrimonium, etiam  ad prohibendum connubia inter cognatos,  aut affines, & posset leges ferre, & impedimenta ponere similia, sicut ecclesia. Nec uideo cur  Moyses legislator easdem leges propria authoritate contra matrimonium ferre non potuerit, quas authoritate diuina tulit, etiam si ponamus eius potestatem nullo modo esse spiritualem, si fuit princeps populi Israël. Nec scio  quare si lege naturali prohibitum non esset,  matrem habere uxorẽ, cur princeps huiusmodi legem facere non posset, irritans omnino si  quid secus factũ fuisset. Imò puto ante legem  Christi nullam fuisse propriè potestatem, nec  iurisdictionem spiritualem, qualis est in ecclesia: & tamen nescio cur principes non possent  leges facere de matrimoniis contrahendis. Cõfirmatur, In lege naturali uidentur fuisse leges  de matrimoniis, de suscitando semine fraterno: imò multa inconuenientia posita in Leuitico sunt de iure naturali, ubi nulla erat potestas spiritualis. Secundo dico, Hoc non obstãte, ecclesia potest prohibere potestatẽ ciuilem  ab hac iurisdictione: hoc est, princeps temporalis arceri potest, & impediri per potestatem  spiritualem, putà per summum pontificem, ab  hac iurisdictione. Probatur, Quia, ut impræsentiarum pro certo haberi uolo, temporalis  respublica est quodammodo subiecta spirituali, & consequenter etiam potestas temporalis  est subicta potestati spirituali. Vt enim Aristo.  ait, si finis unius artis, aut facultatis inferior  sit, & ordinatus in finem alterius facultatis,  etiam ars subiecta erit arti, & artifex artifici: ut  fabrilis & nautica subiecta est militari facultati, ut etiam faber Imperatori. Cùm ergo humana pax, & ciuilis honestas, & conuictus ordinetur in spiritualem felicitatem, & perfectum  bonum hominis, inquantum homo est: consequens est, ut ciuilis facultas, & potestas certo  modo sit dependens, & subiecta spirituali potestati. Ergo non solùm in pactis connubiorum, sed etiam in aliis pactis & ciuilibus conditionibus, non est dubium quin spectet ad  spiritualem potestatem, moderari facultatem,  & secularem potestatem in his, quæ coniuncta sunt cum rebus spiritualibus, & terminos  pręscribere, & limites, quatenus & quo usque  ciuilis potestas in huiusmodi progredi possit.  Nec tamen uolo dicere, quòd temporalis potestas sit in omnibus, aut etiam ordinariè subiecta spirituali potestati. Imò nihilominus puto  quàm principes esse uelut uicarios ecclesiæ,  aut pontificum, sed habere iudiciariam potestatem à Deo. at que ipsi summi pontifices habent, quam nisi in casu spiritualis potestas impedire non potest. Verùm dico ex iustis causis  posse ecclesiam potestati temporali tollere cognitionem, aut iurisdictionem aliquorum, de  quibus alioqui iure suo discernere & statuere  posset, quia scilicet ex natura sua spectat ad potestatem ciuilem, putà quia non satis commodè, & conuenienter ad finem spiritualem per  solam potestatem spiritualẽ administrari posset. Exemplum est in proposito. Nam cùm pactum matrimonii pendeat ex iure diuino, &  quid ad matrimonium exigatur, & inter quas  personas transigi matrimonium possit, inter  quas non possit, & pleraque ad huiusmodi cõtractum spectantia, solo diuino iure terminari, & intelligi possent: non possent leges cogere de matrimonio fieri ab eo, qui ius diuinum  nõ habet cognoscere, cuiusmodi est princeps  secularis. Nec enim humana solùm eruditione  satis cognosci possunt multa, quæ circa connubia occurrũt, inter quæ hoc est unum, quæ   personæ ad matrimonium legitimæ sint. Quare iustis de causis totum negotium de matrimoniis paciscendis, & iugendis potestati spirituali seruatum est, etiam si matrimoniũ non  esset sacramẽtum. sicut enim puto episcopum  in sua diœcesi posse etiam matrimonio impedimẽta ponere, & omnia quę papa potest, nisi  ea causa pontifici reseruata esset: sicut alia  multa S. Thom. 4. distin. 25. q. 2. articu. 2.{S. Thom.}dicit.  Matrimonium quantum ad utilitatem, quæ   matrimonium consequitur, sicut est amicitia,  & mutuum obsequium, habet institutionem  à lege ciuili. & distinctione 34. q. 1. articu. 1. ad  4. Personæ illegitimæ ad matrimoniũ contrahendum dicuntur ex eo, quòd sunt contra legem, qua matrimonium constituitur. Matrimonium autem inquantum est officium naturæ necessarium, statuitur lege naturæ: inquãtum est sacramentum, statuitur iure diuino: in  quantum est officium communitatis, statuitur lege ciuili, & non ex qualibet dictarum legum potest aliqua persona fieri illegitima ad  matrimonium. Tamen dist. 40. articu. 4. ad 2.  dicit, quòd matrimonium non est tantùm sacramentum, sed est etiam in officium: & ideo  magis subiacet ordinationi ministrorum ecclesiæ, quàm baptismus, qui est sacramentum  tantùm: quia sicut contractus, & officia humana determinantur legibus humanis, ita contractus & officia spiritualia legibus ecclesiasticis.  Palud. 4. distin. 26. q. 3. conclusione 2. tenet,  quòd quæcunque ordinatio legis humanę nõ   habet effectum non solùm si est contra ius diuinum, & canonicum, imò etiam si non sit  iure canonico approbata, quia causa matrimonii est spiritualis & ecclesiastica: laicis autem  in rebus ecclesiasticis ordinandis non est tributa facultas aliqua, sed quid in talibus constitutum fuerit, nõ est alicuius firmitatis, nisi ab  ecclesia fuerit approbatum. extra. de constitutione ecclesiæ sanctæ Mariæ. Hæc Palud. & S.  Thom. in 4. d. 42. articu. 1. ad 4. expressè dicit,  quòd prohibitio legis humanæ ad impedimẽtum matrimonii, nisi interuenerit authoritas  ecclesiæ, quæ idem est, etiam interdicit.SECVNDA PARS SECVNdæ partis de matrimonio.An gradus prohibiti, sint contra ius diuinum,  & omnes de iure Canonico illegitimi.SVMMA.-    1 Gradus omnes, qui Leuit. 18. & 20. prohibentur, an  sint iure naturali prohibiti.-    2 Personæ aliquæ ex hoc, quòd iure diuino prohibeantur contrahere, quòd non sufficienter probetur si contrahant, matrimonium esse nullum & irritum.-    3 Personæ aliquæ ex hoc, quòd in Leuitico sint prohibitæ contrahere, quòd non sit argumentum illas tempore legis euangelicæ iure diuino esse prohibitas.-    4 Personæ quæ sint prohibitæ à matrimonio iure diuino, quòd terminari non poßit nisi ratione naturali,  hoc est, ex morali philosophia, & propositionibus cognitis ex lumine naturali.-    5 Gradus in Leuitico prohibiti, quòd non omnes iure naturali sint prohibiti, ostenditur.-    6 Ducere uxorem fratris defuncti, quòd non sit prohibitum lege naturæ.-    7 Ducere relictam fratris sine liberis defuncti, ut in causa regum anglorum contingit, quòd nunquam fuerit  prohibitum iure diuino legis ueteris.-    8 Frater, quòd secluso iure humano, sine quacunque Papæ dispensatione posset accipere uxorem fratris siue  cum liberis, siue sine liberis defuncti.IN SECVNDA parte huius partis discutiendum est in causa, & argumentũ principum Anglorum, cuius causę hęc summa est,  Catherina inclytissima fœmina, filia regum     Hispaniæ, nupsit primogenito Henrici Anglorum regis, quo sine liberis defuncto,  iterum nupsit Henrico nunc Anglorum regi  serenissimo, qui post multos annos cupiens  eo matrimonio liberari, causatur illud coniugium esse prohibitum iure diuino, et naturali:  atque adeò nec summum pontificem potuisse  dispẽsare, ut uxor mortui fratris sibi inhęreat,  atque matrimonium irritum esse, & fuisse.  Istius occasione quæritur, Vtrum* omnes gradus, qui Leuiti. 18. & 20. prohibentur, sint prohibiti iure naturali. Pro cuius solutione ponotale fundamentum. Ex hoc, quòd aliqui gradus sunt prohibiti iure diuino ad contrahendum: non sufficienter probatur, quòd si tale  matrimonium aliquis tentet facere, nõ teneat.  Probatur manifestè, Quia non sufficit, ut matrimonium sit interdictum iure quocunque  ad hoc ut non teneat. patet, Quia iure diuino  prohibita est stipulatio, & etiã collatio simoniaca, quæ tamen si fiat, dat uerum ius super tale beneficium. Et beneficiorum multitudo,  quantum puto, est prohibita iure diuino: qui  autem plura beneficia habent, legitimum dominium habent. De iure autem diuino prohibitum est post sponsalia ducere secundam: &  tamen si fiat, matrimonium tenet. uel dicatur  sic, Ante omnia præmitto, quòd multum interest, pactum aliquod aut factum esse prohibitum iure, & esse irritum iure, aut nullũ. Multa enim sunt iure tam humano quàm diuino  prohibita, quæ tamen facta tenent: exẽpla sunt  ita manifesta, ut reuocare in memoriam nõ sit  opus. Manifestũ est prodigalitatem esse prohibitam iure diuino, & tamen donatio prodigalitatis tenet, & per illam uerum ius acquiritur. Contractus simoniacus, siue etiam collatio simoniaca prohibita est iure diuino: tamen  quatenus ad ius diuinum spectat, facta tenet,  ex tali collatione recipiens ecclesiastiũ beneficium, aut sacerdotium, uerum titulum consetur. Beneficiorum multitudo prohibita est iure diuino, & tamen qui possidet, uerum titulum habet, percipitque iure fructus beneficiorum. Et ut propius ad argumentum, quod  tractamus, accedamus, post sponsalia cumuna facta, matrimonium contrahere cum secũda prohibitum est lege diuina & naturali: tenet tamen matrimoniũ. Et in uniuersum ubicun que lege ecclesiastica est impedimentum  impediens matrimonium contrahẽdum, non  autem dirimẽs contractum: peccatur quidem  contra legem in peccato matrimoniali, nihilo  minus matrimonium ualidum est, & ratum.  Item post uotum simplex, prohibitum est  de iure diuino matrimonium, factum tamen  tenet. Ex quo infero, quòd* ex hoc, quòd aliquæ personæ iure diuino prohibentur contrahere, non sufficienter probatur, quòd si cõtrahatur, matrimonium sit nullum, & irritum.  patet, quia (ut ostensum est) non sufficit pactũ  esse prohibitum, ut sit irritum & nullum. non  ergo ad probandum, quòd aliquod matrimonium sit irritum, satis est probare, quòd personæ sint prohibitæ iure diuino. Et confirmatur, Nam sub eisdem uerbis, quibus personæ   coniunctæ consanguinitate, aut affinitate in  lege prohibebantur, etiã aliæ personæ, inter  quas tamen matrimonium constare poterat:  ut Exod. 34.{Exod. 34.}prohibebatur filiis Israël accipere  uxores de filiabus Chanaan, & Leui. 21.{Leuit. 21.}prohibentur sacerdotes accipere uxorem, scortum,  aut uile prostibulum: & tamen nõ puto siquis  contra mandatum Domini huiusmodi uxorẽ   duxisset, non futurum uerum matrimonium,  cùm Deuterono. 21.{Deute. 21.}licentia permittatur filiis  Israël accipiendi in uxorem mulierem ex captiuis alienigenis sub certis cęremoniis, & solennitate. S. Tho. tamẽ dis. 39.{S. Thom.}dicit, ꝙ intelligitur  de aliis gẽtibus uel cùm uolebat cõuerti ad ritus Iudęorũ. Et de Salomone legit̃ 3. Reg. 2.{3. Reg. 2.}ꝙ   habebat uxores Moabitidas, & Ammonitidas, & Ethæas de gẽtibus suꝑ quibus dixit Dominus Israël, Non ingrediemini ad eas, nec de  illis ingrediẽtur ad uestras: & tamen illæ erant ueræ uxores, sic enim Scriptura appellat eas. Et  Neemiæ ultimo{Neemi. ultimo.}legitur de filis Israël, quòd ducebant uxores Azotidas, Ammonitidas, &  Moabitidas. Item habetur 1. Esdræ 10. &. 3. 8.  &. 9.{1. Esdræ. 10. & 3. 8. 9.}Imò expressè dicitur c. 8. ꝙ collocauerũt  & mulieres alienigenas sibi in matrimoniũ. Vide tamen S. Tho. 4. distin. 39.{S. Tho.}Vbi uidetur dice  re, quòd nõ fuit uerum matrimonium, nec tamen uidetur asseuerandũ omnes illas pro scortis, & concubinis habendas, & pro non legitimis uxoribus. Nõ ergo obstat præceptum Domini, quominus etiam ex uetitis mulieribus  accipere uxorẽ quis possit. Ex quibus omnino  infertur, quòd ex hoc, quòd aliquæ personæ   prohibentur à matrimonio in Leuitico, non  firmiter probatur, ꝙ inter eas non possit esse uerum matrimonium, etiam durante lege. Et  ut exemplo rem apertiorem faciamus, si in Leuitico scriptum esset ne quæ uotum cõtinentiæ uouisset, uirum acciperet: an si talis contra  mandatum Domini nupsisset, non fuisset uerum matrimonim? profectò non est dicẽdum,  cùm re uera nunc sit iure diuino prohibitum,  & tamẽ hactenus nemo negauit eiusmodi mulierem nubere posse. Nec ius diuinum efficacius esse poterat in ueteri testamento quàm in  lege euangelica est. nõ ergo satis uidetur esse,  ut negemus inter aliquas personas matrimonium constitui posse, quòd iure diuino prohibitæ sint, &c.¶ Secundò dico, ꝙ* ex hoc ꝙ in Leuitico aquæ personæ sint prohibitæ contrahere, non  est argumentum, quòd illæ personæ sint prohibitæ rempore legis euangelicæ iure diuino.  probatur, Quia totum uetus testamentum est  abrogatũ. Multa enim sunt in ueteri testamẽto præcepta diuina, quæ tempore Euangelii  euacuata sunt. Qualia sunt præcepta omnia cęremonialia, itẽ & iudicialia. quod satis cõstat  non solùm ex uerbo Domini in cruce, Consummatum est: sed etiam ex sententia & concilio Apostolorum Actuũ 15. ubi retractata hæresi Pharisæorum dicentiũ, quòd oportebat  circuncidi eos & seruare legem Moysi, tandẽ   uentũ est in decretum illud, Visum est Spiritui  sancto & nobis, nihil ultra imponere uobis  oneris, quàm hæc necesaria. Et Pau. Rom. 7.{Roma. 7.}Lex in homine dominat̃ quãto tẽ̃pore uiuit:  itaque uos fratres mortificati estis legi per corpus Christi. Quod exponit per similitudinem  mulieris, quæ sub uiro est, quæ mortuo uiro  soluta est à lege uiri. Et ad Galat. 4.{Galat. 4.}hoc idem  astruit per similitudinem pueri, qui est sub pædagogo usque ad definitum tempus à patre. Et  rursus exponit per illud, Abraham duos habuit filios, unum de ancilla, alterum de libera,  & dictum est ei, Eiice ancillam, & filium eius:  & subdit, Itaque non sumus filii ancillæ, sed liberæ: per ancillam uidelicet intelligens uetus  testamentum, per liberam nouum testamentum. & ad Hebræos 7.{Hebræ. 7.}Reprobatio fuit prioris mandati propter infirmitatem eius & inutilitatem. Et illud ad Heb. 8. Inducit Ierem. 31.{Ierem. 13}Ecce dies ueniunt, dicit Dominus, & cõsummabo super domum Israël, & super domũ Iuda testamentum nouum, non sicut testamentum, quod feci patribus eorum. & subdit, Nouum antiquauit prius: quod autẽ antiquatur,  & senescit, prope interitum est. Ex hoc ergo,  quod Leuit. 18. cauetur, ubi arcentur personæ   certæ, nullum trahitur argumentum. & si adiiciatur, Quia præcepta moralia ueteris testamẽti non cessauerũt. cùm ergo Apostolus non faciat distinctionem inter præcepta, uidetur ergo, quòd nec ista cessauerunt. Ad hoc respõdetur, quòd argumentum omnino concludit,  quòd omnia, quæ potuerunt cessare, cessauerunt. Vnde præcepta moralia nullum uigorem  habent ex lege. Itaque ex eo loco non maius argumentum trahitur ad probandum non licere  nunc matrimonium inter gradus illic prohibitos, quàm si quis uelit probare ex eadem lege  abstinendum esse à carnibus suillis, uel certis  diebus à fermento. Nec solùm non adducitur  ex eo capite sufficiens argumentum, sedetiam hæreticum est asserere, ideo quen quam  prohiberi in lege Euangelica à matrimonio consanguineorum, quòd sit prohibitum in Leuitico: cùm sit hæreticum dicere,     quòd lex Mosayca currat simul cum Euangelica. ut in c. maiores de baptismo, & eius effectu. oppositum fuit error.