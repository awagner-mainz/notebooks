¶ Alius titulus potuit* esse, qui deriuatur ex  isto, & est, Si qui ex barbaris conuersi sunt ad  Christum, & principes eorum, ui aut metu,  uolunt eos reuocare ad idololatriam, Hispani  hac ratione etiam si necesse sit, possunt, si aliâs  fieri nõ potest, mouere bellum, & cogere barbaros ut desistant ab illa iniuria, & contra pertinaces iura belli prosequi, & per consequens  aliquãdo dominos deponere, sicut in aliis bellis iustis. & iste potest poni tertius titulus, &  non solùm titulus religionis, sed amicitiæ &  societatis humanæ. Ex hoc enim quòd aliqui  barbari sint conuersi ad religionem Christianam, sunt facti amici & socii Christianorum:  & debemus operari bonum ad omnes, maximè autem ad domesticos fidei, ad Galat. 6.¶ Alius titulus potest esse,* Si bona pars barbarorum conuersi essent ad Christum siue iure, siue iniuria, id est, dato ꝙ minis, aut terroribus, uel aliâs nõ seruatis seruãdis, dũ modo uerè essent Christiani, papa ex rationabili causa  posset, uel ipsis petentibus, uel etiam non petentibus, dare illis principem Christianum, &  auferre alios dominos infideles. Probat̃, Quia  si ita expediret ad conseruationem religionis  Christianæ, quia timetur ne sub dominis infidelibus apostatæ fiant, id est deficiant à fide,  uel illa accasione grauentur à suis dominis: in fauorem fidei papa potest mutare dominos. Et  confirmat̃, Quia (ut doctores dicũt) & expressè S. Tho. secunda secundæ, q. 10. articu. 10. ecclesia posset omnes seruos Christianos, qui seruiunt infidelibus, liberare eos, etiam si aliâs essent legitimè captiui. & hoc expressè dicit Innocẽti. in d. c. super his. de uot. Ergo magis poterit liberare alios subditos Christianos, qui  non sunt tã astricti, sicut serui. Et cõfirmatur,  Quia tãtum, uel plus, tenetur uxor uiro, sicut  subditus domino cùm illud uinculum sit iuris  diuini, hoc autem non: sed in fauorem fidei liberatur uxor fidelis à uiro infideli, si maritus  ei molestus est pro religione, ut patet ex Apostolo ad Cor. 7. & c. quanto. de diuortiis. Imò  ita nunc consuetũ est, ut ipso facto, quòd alter  coniugum conuertitur ad fidem, sit liber ab     alio coniugum infideli. ergo etiam ecclesia in  fauorem fidei, & ad uitandum periculum, potest liberare omnes Christianos ab obedientia, & subiectione dominorum infidelium, secluso scandalo. Et ponitur iste quartus titulus  legitimus.¶ Alius titulus potest* esse propter tyrannidẽ, uel ipsorum dominorum apud barbaros,  uel etiam propter leges tyrannicas in iniuriam  innocentum, puta quia sacrificant homines  innocentes, uel alios occidunt indemnatos ad  uescẽdum carnibus eorum. Dico etiam, quòd  sine authoritate Pontificis possunt Hispani  prohibere barbaros ab omni nefaria consuetudine, & ritu, quia possunt defendere innocentes à morte iniusta. Hoc probatur, Quia unicuique mandauit Deus de proximo suo: & illi  omnes sunt proximi: ergo quilibet potest defendere illos à tali tyrannide, & oppressione.  & hoc maximè spectat ad principes. Item probatur 24. d. Erue eos, qui ducuntur ad mortẽ,  & qui trahũtur ad interitum, liberare necesse  est. Nec hoc solùm intelligitur cùm actu ducuntur ad mortem, sed etiam possunt cogere  barbaros, ut cessent à tali ritu: & si nolunt, hac  ratione potest eis bellum inferri, & iura belli  in eos persequi. & si aliter tolli non potest sacrilegus ritus, possunt mutare dominos, & nouum principatum inducere. Et quantum adhoc habet uerũ illa opinio Inno. & Archiepi.  supposito, ꝙ pro peccatis contra naturam possunt puniri. intelligendũ in quã, quando sunt  in detrimẽtum innocentum: ut ex hoc quod  facere prohibentur, scilicet sacrificare innocẽtes, & in esum conuertere. Nec obstat, ꝙ omnes barbari cõsentiant in huiusmodi leges, &  sacrificia, nec uolũt se hoc uindicari ab Hispanis. in his enim non ita sunt sui iuris, ut possint seipsos, uel filios suos tradere ad mortem.  & iste posset esse quintus titulus legitimus.¶ Alius titulus posset esse* per ueram & uolũtariam electionem, putà si barbari ipsi intelligentes & prudẽtem administrationem, & humanitatem Hispanorum, ultrò uellent accipere in principem regem Hispaniæ tam domini,  quàm alii: hoc enim fieri posset, ut esset legitimus titulus etiam de lege naturali. quælibet  enim respublica potest sibi constituere dominum, nec ad hoc esset necessarius consensus  omnium, sed uidetur sufficere consensus maioris partis. Quia sic aliâs disputaui in his, quę   spectant ad bonum reipublicæ. Illa quæ constituuntur à maiori parte, tenent, etiam aliis  contradicẽtibus: aliâs nihil posset geri pro utilitate reipublicæ, cùm difficile sit, ut omnes  conueniant in unam sentẽtiam. Vnde si in aliqua ciuitate, aut prouincia maior pars esset  Christianorum, & illi in fauorem fidei, & pro     bono communi uellent habere principẽ Christianum, credo quòd possent eligere, aliis inuitis, etiã relinquendo alios dominos infideles: & dico ꝙ possent eligere principem, non  solùm sibi, sed toti reipub. sicut & Galli pro  bono suæ reipublicæ mutauerunt principes, &  ablato regno à Childerico, tradiderũt Pipino,  Caroli magni patri: quam mutationem Zacha  rias pontifex comprobauit. & hic potest poni.  sextus titulus.¶ Alius titulus causa* sociorũ & amicorum.  Cùm enim ipsi barbari inter se gerant aliquãdo legitima bella, & pars, quæ iniuriam passa  est, & libet contrariæ bellum inferre, potest accersere Hispanos in auxilium, & præmia uictorię illis communicare, ut ferũtur fecisse Talcalthedani contra Mexicanos, qui cum Hispanis composuerunt, ut eos iuuarent ad debellandos Mexicanos: haberent autem quicquid  iure belli ad eos spectare poterat. Quòd enim  hæc sit causa iusta belli pro sociis & amicis, nõ   est dubium, ut etiam declarat Caieta. secunda  secundæ, q. 4. articu. 1.{Caieta.}Quia æquè potest respublica aduocare extraneos ad uindicãdum inimicos contra extraneos malefactores. Et confirmatur, Quia profectò hac maximè ratione  Romani dilatauerunt imperiũ suum, dum scilicet sociis atque amicis auxilia pręstabant, &  ea occasione iusta bella suscipientes, iure belli     in possessionem nouarum prouinciarum ueniebant. & tamen imperiũ Romanum approbatur tãquã legitimum à beato Aug. libro. 13.  de ciuita Dei,{Augu.}& à S. Tho. opusculo 22.{S. Tho.}& Syluest.{Sylues.}Constantinum magnum pro imperatore  habuit, & Ambrosius Theodosium.{Ambro.}Nõ uidetur autem quo alio iuridico titulo uenerint  Romani in possessionem orbis, nisi iure belli,  cuius maximæ occasiones fuerũt defensio, &  uindicatio sociorum Sicut & Abraham ad  uindicandum regem Salem, & alios reges qui  cum eo fœdus percusserant, dimicauit contra  quatuor reges illius regionis. Genes. 14.{Gene. 14.}à quibus ipse nullam iniuriam accepit. Et iste uidetur septimus & ultimus titulus, quo potuerũt,  aut possent uenire barbari in possessionem &  dominium Hispanorũ, eorumq́ue prouinciã.¶ Alius titulus posset* non quidem asseri, sed  reuocari in disputationẽ, & uideri aliquibus legitimus. De quo ego nihil affirmare audeo,  sed nec omnino condemnare: & est talis, Barbari enim isti, licet ut suprà dictum est, non  omnino sint amentes, tamen etiam parum distant ab amentibus: ita uidetur, ꝙ nõ sint idonei ad constituendam uel administrandam legitimam rem publicam etiam inter terminos  humanos, & ciuiles. Vnde nec habent leges  conueniẽtes, neque magistratus, imò nec sunt  satis idonei ad gubernandum rem familiarem:     unde etiam carent & literis, & artibus, non solùm liberalibus, sed etiam mechanicis, & agri  cultura diligenti, & opificibus, & multis aliis  rebus commodis, imò necessariis ad usus humanos. Posset ergo quis dicere, quòd pro utilitate eorum possent principes Hispani accipere administrationem illorum, & constituere  illis per oppida præfectos, & gubernatores:  imò quia semper manet ista causa constituere  etiam illis nouos dominos, dũmodo constaret hoc illis expedire. Hoc inquam posset suaderi, quia si omnes erant amentes, nõ dubium  est quin hoc esset non solùm licitum, sed conuenientissimum: imò tenerentur ad hoc principes, sicut, si omnino essent infantes. Sed uidetur quantum ad hoc eadem ratio de illis, &  de amẽtibus, quia nihil, aut paulo plus ualent  ad gubernandum se ipsos, quàm amentes: imò  quàm ipse ferræ & bestiæ, nec mitiori cibo  quàm feræ, nec penè meliori utuntur: ergo  eodẽ modo possent tradi ad gubernationem  sapientiorum. Et confirmatur hoc apparẽter.  Nam si fortuna aliqua omnes adulti perirent  apud illos, & manerent pueri, & adolescentes habentes quidem aliqualem usum rationis, sed intra annos pueritiæ, & pubertatis:  uidetur profectò, ꝙ possent principes recipere  curam illorũ, & gubernare illos quãdiu essent  in tali statu. ꝙ si hoc admittitur, uidetur certè non negandum, quin idem fieri posset circa  barbaros supposita hebetudine, quam de illis  referunt, qui apud eos fuerunt, quæ multo maior est, quàm apud alias nationes sit in pueris  & adolescentibus. Et certè hoc posset fundari  in præcepto charitatis, cùm illi sint proximi  nostri, & teneamur bona illorũ curare. & hoc  (ut dixi) sit sine assertione propositum, & etiã   cum illa limitatione, ut fiant propter bona, &  utilitatem eorum, & non tantùm ad quæstum  Hispanorum, barbaris in omnibus uel nihil,  melius uel peius habentibus, quàm prius habebant. In hoc enim est totum periculum animarum, & salutis: & ad hoc posset etiam prodesse  illud, quod suprà dictum est, quòd aliqui sunt  natura serui: nam tales uidẽtur omnes isti barbari, & sic possent ex parte gubernari ut serui.  Sed ex tota disputatione uidetur sequi, quòd  si cessarent omnes isti tituli, ita quòd barbari  nullam rationem iusti belli darent, nec uellẽt  habere Hispanos principes, &c. quòd cessaret  tota illa peregrinatio, & cõmercium cum magna iactura Hispanorum, & etiam prouentus  principum magnum detrimẽtum acciperent,  quod non esset ferendum. Respondetur primò, Commercium non oporteret ut cessaret,  quia ut iam declaratũ est, multa sunt apud barbaros, quibus ipsi abundant, & per commutationem possent Hispani aduehere. Item multa etiam, quæ ipsi pro desertis habent, uel sunt  cõmunia omnibus uolẽtibus occupare: & Lusitani magnũ cõmerciũ habẽt cũ similibus gẽtibus, quas non subiecerunt, & cum magno  commodo. Secundo, Fortasse regii reditus  non minores essent. nam ęquè iustè posset imponi uectigal super aurum & argentum quod  à barbaris reportaretur, uel ad quintam partẽ,  uel etiam ad maiorem pro rei qualitate: & merito, cùm nauigatio fuerit à principe inuenta,  & sua authoritate essent tuti negotiatores.  Tertiò patet, ꝙ iam postquam ibi facta  est conuersio multorum barbarorum, nec expediret, nec liceret principi omnino  dimittere admini  strationem illarum prouinciarum.*   *  *REVERENDI PATRIS  Fatris Francisci à Victoria De Indis,  siue de iure belli Hispanorum in barbaros, Relectio posterior.SVMMA.-    1 Christianis quòd liceat militare, & bella gerere.-    2 Bellum gerendi, aut incendendi penes quem sit authoritas.-    3 Bellum defensiuum, quòd quilibet poßit suscipere, &  gerere, etiam priuatis.-    4 Inuasus à latrone, aut inimico, an poßit repercutere  inuasorem, si poßit fugiendo euadere.-    5 Respublica quælibet, quòd habeat authoritatem indicendi, & inferendi bellum.-    6 Princeps, quòd eandem authoritatem habeat ad indicendum & inferendum bellum, sicut respublica.-    7 Respublica quid est & quis propriè dicatur Princeps.-    8 Respublicæ, aut principes plures, si habeant unũ communem dominum, aut principem, an poßint per se inferre bellum sine authoritate superioris principis.-    9 Reguli, siue Principes, qui non præsunt reípub. perfectæ, sed sunt partes alteríus reipub. quòd non possint bellum inferre, aut gerere. Et quid dicendum de  ciuitatibus.-    10 Belli iusti quæ poßit esse ratio, & causa. Et quòd iusti  belli causa non sit diuersitas religionis, probatur.-    11 Imperij amplificatio, quòd non sit iusta causa belli.-    12 Principis gloria propria, aut aliud commodum, quòd  non sit belli iusta causa.-    13 Iniuria accepta, quòd sit unica & sola causa iusta ad     inferendum bellum.-    14 Iniuria quælibet, & quantauis, quòd non sufficiat ad  bellum inferendum.-    15 Bello iusto existente, quòd liceat omnia facere quæ ad  defensionem boni publici sunt necessaria.-    16 Bello iusto, quòd liceat recuperare omnes res perditas, & illarum partem.-    17 Bello iusto, quòd liceat occupare ex bonis hostium impensam belli, & omnia damna ab hostibus iniustè illata.-    18 Princeps iusti belli recuperatis rebus ab hostibus,  quid ulteriùs poßit facere.-    19 Principi iusti belli, quòd liceat parta uictoria, recuperatis rebus, ac pace etiam & securitate habita, uindi  care iniuriam ab hostibus acceptam, & animaduertere in hostes, & punire illos pro iniurijs illatis.-    20 Bellum ut dicatur iustum, quòd non semper sit satis  principem credere se habere iustam causam.-    21 Belli iustitia, quòd sit summopere, & magna cum diligentia examinanda.-    22 Subditi, an teneantur examinare causam belli. Et quo  modo si subdito constet de iniustitia belli, non liceat ei  militare, etiam si Princeps imperet.-    23 Subditi si habeant conscientiã de iniustitia belli, quòd  non liceat illis sequi bellum, siue errent, siue non.-    24 Senatores, reguli, & uniuersaliter omnes qui admittuntur, uel uocati, uel etiam ultro uenientes ad consilium publicum, uel regis, quòd teneantur iniusti belli  causam examinare.-    25 Belli causas examinare qui non teneantur, sed poßint  fide adhibita maioribus, licitè militare.-    26 Subditos militantes quando non excusaret ignorantia de iniustitia belli.-    27 Belli iustitia si sit dubia, quid faciendum. Et quomodo  si Princeps unus sit in legitima possessione, quòd manente dubio non poßit alius bello, & armis repetere.-    28 Ciuitas, aut prouincia, de qua dubitatur, an habeat legitimum possessorem, maximè si est deserta morte legi  timi domini, &c. quid in tali casu sit agendum.-    29 Dubitans de iure suo, etiam si pacificè poßideat, quo  modo examinare teneatur diligenter causam, si fortè  poßit certum scire uel pro se, uel pro alio.-    30 Examinata causa, quòd quandiu rationabiliter perseuerat dubium, legitimus possessor non teneatur cedere posseßioni, sed quòd poßit licitè retinere, ostẽditur.-    31 Subditis quòd nõ solũ liceat in bello defensiuo in re dubia sequi principemsuum in bellum, sed etiam in bello  offensiuo.-    32 Bellum an poßit ex utraque parte esse iustum. Et quo  modo seclusa ignorantia hoc non poßit contingere.-    33 Princeps, siue subditus, qui ex ignorantia sequutus est  bellum iniustum, si postea constiterit ei de iniustitia  belli, an teneatur restituere.-    34 Innocentes interficere in bello, an liceat.-    35 Innocentes interficere, quòd nũquam per se & ex intentione liceat.-    36 Interficere an liceat infantes & fœminas in bello cõtra Turcas. Et quid dicendum de agricolis apud Chri  stianos, togatis, peregrinis, hospitibus, & clericis.-    37 Interficere innocentes per accidens, etiam scienter,  quòd aliquando liceat, & aliquando non.-    38 Innocentes, à quibus in futurum imminet periculum,  an liceat interficere.-    39 Spoliare an liceat innocentes inter hostes. Et quibus     rebus sint spoliandi.-    40 Bellum si satis commode geri potest non spoliando  agricolas, aut alios innocentes, quòd uideatur non licere eos spoliare. Et quid dicendum de peregrinis, &  hospitibus qui sunt apud hostes.-    41 Hostes si nolint restituere res iniuria ablatas, & non  poßit, qui est læsus, aliunde recuperare, quomodo possit undecunque satisfactionem capere, siue à nocenti  bus, siue ab innocentibus.-    42 Innocentes, & pueri esto quòd non sint interficiendi, an saltem liceat ducere illos in captiuitatem, &  seruitutem.-    43 Obsides, qui uel tempore induciarum, uel peracto bello ab hostibus recipiuntur, utrum interfici poßint, si  hostes fidem frangerent, & conuentis non starent.-    44 Interficere an liceat omnes in bello nocentes.-    45 Interficere quòd liceat indifferenter omnes, qui in  actuali conflictu prælij, uel in oppugnatione aut defensione ciuitatis contrà pugnant, & quandiu res est  in periculo.-    46 Interficere quòd liceat nocentes, parta uictoria, & rebus iam extra periculum positis.-    47 Interficere quòd non semper liceat omnes nocentes  solùm ad uindicandum iniuriam.-    48 Interficere quòd aliquando & liceat & expediat omnes nocentes, & hoc maximè in bello cõtra infideles.  Et quid in bello contra Christianos.-    49 Captiuos, aut deditos an liceat interficere, supposito, quòd etiã fuerunt nocentes.