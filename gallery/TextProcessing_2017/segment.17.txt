{Luc. 2.}ditionis Imperatores Christiani. Item, Dominus uidetur iudicasse Cæsarẽ, esse uerũ dominũ Iudæorũ. Reddite, inquit, quæ sunt Cæsaris, Cæsari, &c. Luc. 20.{Luc. 20,}nõ uidetur autẽ quòd  ius posset habere, nisi quia Imperator. ergo. De  hoc Bart. in extrauagãt. ad reprimen.{Bar.}quæ est  Henri. 7. tenet expressè, quòd imperator de iure est totius orbis dominus. Et idẽ tenet glos.  in c. per uenerabil. qui filii sint legi. Et item ad  longum glo. in c. uenerabil. de electio. & probant primò. 8. q. 1. in apibus, ubi Hieronymus  dicit, quòd in apibus unus est rex, & in mundo unus Imperator. Itẽ ff. ad. l. Rhodi. l. deprecatio. ubi Imperator Antoninꝰ dicit, Ego quidem mundi dominus. Et in l. bene à Zenone.  C. de quadru. præscrip. omnia principis esse  intelliguntur. Et posset etiam probari: quia  Adam primò, & postea Noë uidẽtur fuisse domini orbis, Genes. 1.{Genes. 1.}Faciamus hominem ad  imaginem & similitudinem nostram, ut præsit piscibꝰ maris, & uolatilibus cæli, uniuersæq́ue terrę, &c. & infrà, Crescite, & multiplicamini, et replete terrã, & subiicite eã, &c. Et ideẽ   in sententia dictum est Noë Gene. 8. Sed illi  habuerũt successores, ergo. Item quia non est  credẽdum, quin Deus instituerit in orbe optimum genus gubernationis, Psal. 103. Omnia  in sapientia fecisti. Sed illud est Monarchia, ut     S. Tho. egregiè disputat, de regi. princi. libr. 1.  c. 2. & uidetur sentire Arist. 3. Politi. ergo uidetur quòd ex institutioue diuina debeat esse unus Imperator in orbe. Item ea quæ sunt præter naturã, debẽt imitari naturalia. sed in natu  ralibus est semper unus rector, ut in apibus, in  corpore cor, in anima una ratio. ergo ita debet esse in orbe unus rector, sicut unus Deus.¶ Sed hæc opinio est sine aliquo fundamẽto.  Et ideo sit prima cõclusio. Imperator* non est  dominus totius orbis. Probatur, Quia dominium non potest esse nisi uel iure naturali, uel  diuino, uel humano. Sed nullo tali est dominus orbis, ergo. Minor probatur, primum de  iure naturali, quia ut bene dicit S. Tho. 1. p. q.  92. articu. 1. ad secundum, & q. 96. articu. 4. In  iure naturali homines liberi sunt, excepto dominio paterno, & maritali. De iure enim naturali pater habet dominium supra filios, & maritus in uxorem. Ergo nullus est qui iure naturali habeat imperium orbis. Et, sicut etiam dicit secunda secũdæ, q. 10. articu. 10. dominium  & prælatio introducta sunt iure humano, ergo nõ sunt de iure naturali: nec esset maior ratio quare hoc dominium conueniret Germanis magis quàm Gallis. Et Aristo. 1. Politi. Duplex est potestas, una familiaris, ut patris ad filios, uiri ad uxorem, & hæc est naturalis. Alia  est ciuilis, quæ licet à natura quidẽ habeat ortum, & ideo potest dici de iure naturæ, ut S.  Tho. de regimi. prin. c. 1. libr. 1. est enim homo  animal ciuile: non tamen natura sed lege constituta est. De iure autem diuino ante aduentum Christi redemptoris non legimus fuisse  imperatorem & dominum mundi, quamuis  gloss. illa Bar. in extrauagan. ad reprimend. adducat de Nabuchodonosor, Dani. 9. de quo  dicitur, Tu rex regum es, deus cæli, regnum,  fortitudinem, gloriam, & imperium dedit tibi, & omnia in quibus habitarent filii hominum. Sed certum est, quòd nec Nabuchodosor accepit imperium specialiter à Deo, sed eo  modo quo alii principes. Rom. 13. Omnis potestas à domino Deo est. & Prouerb. 8. Per mereges regnant, & legum conditores iusta decernunt. Nec etiam habuit imperium iure in  totum orbem, ut putat. Barto. nam Iudæi non  erant ei subiecti iure. Item ex hoc ipso patet,  quòd nullus erat de iure diuino dominus totius mundi, quia gens Iudæorum erat libera  ab omni alienigena, imò erat prohibitum in  lege, ut haberent dominum alienigenam Deu.  17. Non poteris alterius gentis hominem regem facere. Et quamuis S. Tho. de regi. princi.  lib. 3. c. 4. & 5. uidetur dicere, quòd imperium  Romanorum fuit à Deo traditum propter iustitiam illorum & amorem patriæ, & propter  optimas leges, quas habebant, hoc non est intelligendum, quòd ex traditione, aut ex institutione diuina, haberẽt imperium, ut August.  etiam dicit 18. de ciuit. Dei, sed quòd prouidẽtia diuina factum est, ut consequerentur imperium orbis: sed alio iure scilicet uel iusti belli,  uel alia ratione, non eo modo quo habuit  Saul, & Dauid regnum à Deo. Et hoc facilè  intelliget siquis consideret, qua ratione, &  successione imperia & dominia in orbe perue  nerint usque ad nos. ut enim omittamus omnia, quæ præcesserunt diluuium, certè post  Noë orbis fuit diuisus in diuersas prouincias  & regna siue hoc fuerit ex ipsius Noë ordinatione, qui superuixit diluuio 350. annos, Genes. 9.{Genes. 9.}qui in diuersas regiones misit colonias,  ut patet apud Berosum Babylonicum:{Berosus.}siue,  quod uerisimilius est, ex consensu mutuo gentium, diuersæ familiæ occupauerunt diuersas  prouincias, ut Gen. 13.{Genes. 13.}Abraham dixit ad Lot,  Ecce uniuersa terra coram te est, si ad sinistrã   ieris, ego dextram tenebo: si tu dextram elege  ris, ego ad sinistram pergam. Vnde Genes. 10.{Genes. 10.}traditur, quòd per pronepotes Noë diuisæ   sunt nationes, & regiones, siue in aliquibus regionibus primò inceperunt esse domini per  tyrannidem, sicut uidetur fuisse Nemrod, de  quo Genes. 10.{Genes. 10.}quòd primus incepit esse potens in terra: siue conuenientibus in unum aliquibus in unam rempublicam ex consensu     communi sibi constituerunt principem. Certum est enim uel his, uel aliis non dissimilibus  modis dominia, & imperia incœpisse in mundo, ac postea, uel iure hæreditario, uel iure belli, uel aliquo alio tali titulo deriuata esse usque  ad nostram ætatem, saltem usque ad aduentũ  Saluatoris. Ex quo patet, nullum ante aduentum Christi habuisse iure diuino orbis imperium, neque illo titulo hodie posse imperatorem sibi arrogare orbis dominium, & per conse quens nec barbarorum. Sed post aduentum  Domini posset quis prætendere, quòd ex traditione Christi esset unus imperator in orbe,  quia Christus etiam secundum humanitatem  fuit orbis dominus, iuxta illud Matth. 28.{Matth. 28.}Data est mihi omnis potestas, &c. quod secundum August. & Hieronymum intelligitur secundum humanitatem. Et, Omnia subiecit  sub pedibus eius, ut introducit Apostolus 1.  Corin. in fin. ergo sicut reliquit in terra unumuicarium in spiritualibus, ita reliquit etiam in  temporalibus, & hic est imperator. Et S. Tho.{S. Tho.}de regi. prin. libr. 3. c. 13. dicit, quòd Christus à  natiuitate sua erat uerus mundi dominus, &  monarcha, cuius uices gerebat Augustus, licet  non intelligens. clarum est, quòd non gerebat uices in spiritualibus, sed in tẽporalibus. Cùm  ergo regnum Christi si fuit temporale, fuit in  toto orbe, ergo etiam Augustus erat Dominus orbis, & eadem ratione successores eius.  Sed neque hoc dici ullo modo potest. Primũ,  quia hoc ipsum est unum dubium, an Christus secundum humanitatem fuerit Dominus  temporalis orbis. Et probabilius est quòd nõ,  & ipse Dominus uidetur asseruisse in illo loco, Regnum meum non est de hoc mundo.{Iohan. 18.}Vnde & S. Tho.{S. Tho.}illic dicit, quòd dominium  Christi ordinatur ad salutem animæ, & ad spiritualia bona, licet à temporalibus non excludatur eo modo, quo ad spiritualia ordinatur.  Vnde patet, quòd non est sententia S. Thom.  quòd regnum eius esset eiusdem rationis cum  regno ciuili & temporali, sed ita est, quòd ad  finem redemptionis habebat omnimodam  potestatem, etiam in temporalibus: sed secluso illo fine, nullam habebat. Et primum, dato  quòd fuisset Dominus temporalis, hoc est diuinare dicere quòd reliquit illam potestatem  imperatori, cum de hoc nulla mentio facta sit  in tota scriptura. Et quod S. Tho. dicit, quòd  Augustus gerebat uices Christi, primùm hoc  dixit in illo c. In tertia autẽ parte, ubi loquitur  ex instituto de potestate Christi, nullam mentionẽ facit de hac tẽporali potestate Christi.  Secũdò S. Tho. intelligit, ꝙ gerebat uices per  hoc, quia temporalis potestas est subiecta &  ministra spiritualis potestatis. Imò hoc modo  reges sunt ministri episcoporum, sicut & ars     fabrilis est subiecta equestri, & militari: sed tamen miles, aut dux non est faber, sed habet imperare fabro in armis fabricandis. Et S. Tho.{S. Thom.}in illo loco Iohan. 18. expressè dicit regnum  Christi non esse temporale, nec tale regnum,  quale Pilatus intelligebat, sed regnum spiritua  le, quod ipse Dominus declarat eodem loco,  Tu dicis quia rex sum ego. ego in hoc natus  sum, & ad hoc ueni in mundum, ut testimonium perhibeam ueritati. Et sic patet, quòd  est merum commentum dicere, quòd ex traditione Christi sit unus imperator & Dominus  mundi. Quod etiam apertè cõfirmatur, Quia  si hoc esset ex iure diuino, quo modo imperiũ  fuit diuisum in Orientale & Ocidentale? primo inter filios magni Constantini, & postea  ab Stephano papa, qui imperium Occidentale transtulit ad Germanos, ut habetur in d. c.  per uenerabilẽ. Est enim ineptum, & ineruditum, quod glo. illic dicit, quòd Græci postea  non fuerunt imperatores. Nunquam enim imperatores Germani hoc titulo prætenderunt  se esse Græciæ dominos. Et Iohannes Palæologus Imperator Constantinopolitanus, in  concilio Florentino habitus est pro legitimo  imperatore. Et præterea patrimonium ecclesiæ (ut fatẽtur ipsi Iuristę, etiã Bartolus) nõ est  subiectum imperatori. ꝙ si omnia essent subiecta, imperatori iure diuino, ex nulla donatione imperatorum, nec alio titulo potuissent  eximi ab imperatore, sicut nec papa potest  quenquam eximere à potestate papæ. Item nec  regnum Hispaniæ est subiectum imperatori,  nec Frãcorum, ut etiam habetur in d. c. per ue  nerabilem. licet glo. ex capite suo addat, quòd  hoc non est de iure, sed de facto. Itẽ doctores  concedunt quòd ciuitates, quæ aliquando fuerunt subiectæ imperio, potuerunt per consuetudinem eximi ab imperio: quod non esset,  si subiectio esset de iure diuino. De iure autẽ   humano constat, quòd imperator non est  dominus orbis. Quia uel esset sola authoritate legis: & nulla talis est, & si esset, nihil operaretur, quia lex præsupponit iurisdictionem. si  ergo ante legẽ non habebat imperator iurisdictionem in orbe, lex non potuit obligare nõ   subditos, nec hoc habuit imperator aut per legitimam successionem, aut donationem, aut  permutatione, aut emptione, aut iusto bello,  aut electione, aut aliquo alio legali titulo, ut  constat. Ergo nunquam imperator fuit dominus totius mundi. Secunda conclusio, Dato  *quòd imperator esset dominus mundi, non  ideo posset occupare prouincias barbarorum,  & constituere nouos dominos, & ueteres deponere, uel uectigalia capere. Probatur, Quia  etiam qui imperatori tribuunt dominium orbis, non dicunt eum esse dominum per proprietatem, sed solùm per iurisdictionẽ: quod{Vt gl. in proœmio digestorum.}ius non se extendit ad hoc, ut conuertat prouincias in suos usus, aut donet pro suo arbitrio oppida, aut etiam prædia. Ex dictis ergo  patet, quòd hoc titulo non possunt Hispani  occupare illas prouincias.¶ Secundus titulus, Quòd prætẽditur, & quidem uehementer asseritur ad iustam possessionem illarum prouinciarũ, est ex parte summi  Pontificis. Dicunt enim quòd summus Ponti  fex est monarcha etiam temporalis in toto orbe, & per consequens, quòd potuit constituere Hispaniarum reges principes illorum barba  rorum: & ita factum est. Circa hoc opinio est  quorundam iurisconsultorum, quòd papa habet plenam iurisdictionem in temporalibus in  toto orbe terrarum, adiicientes etiam, quòd  omnium principum secularium potestas à papa in eos deriuata sit. Ita tenet Hostien. in c. ꝙ   super his. de uo. & archiepis. 3. parte, titulo 22.  c. 5. §. 8. & Ang. Anch. ita tenet Svluest. quòd  multo etiam largiùs, & benigniùs hanc potestatem tribuit papæ, in uerbo, infidelitas. §. 7.  & in uerbo, papa. §. 7. 10. 11. & 14. & in uerbo,  legitimus. §. 4. mirabilia dicit in illis locis circa  hoc: ut puta, quòd potestas imperatoris & omnium aliorũ principũ est subdelegata respectu papæ, & quòd est deriuata à Deo mediante papa, & ꝙ tota illorum potestas dependet à     papa, & quòd Constantinus donauit terras papæ in recognitione dominii temporalis. Et  econtrario papa donauit Constantino imperium in usum & stipendium. Imò quòd Constãtinus nihil donauit, sed reddidit quod erat  subtractum: & quòd papa non exercet iurisdictionem in temporalibus extra patrimonium  ecclesiæ, non est propter defectum authoritatis, sed ad uitandum scandalum Iudæorum, &  ad nutriendam pacem, & multa alia his uanio  ra, & absurdiora. Tota probatio istorum est,  Quia, Domini est terra, & plenitudo eius: &,  Data est mihi omnis potestas in cælo & in terra. & papa est uicarius Dei & Christi. & ad  Ephe. 2.{Eph. 2.}Christus factus est pro nobis obediẽs  usque ad mortem, &c. Et huius opinionis etiã   uidetur esse Barto.{Bart.}in illa extraua. ad reprimendam & uidetur fauere S. Tho. in fine secundi sentẽtiarum, cuius ultima uerba sunt in solutione ad quartum argumẽtum, quod est ulti  mum totius libri, quòd papa tenet utriusque  potestatis apicem, scilicet secularis & spiritualis. & eiusdem opinionis est Herbeus{Herbeus}de potestate ecclesiæ. Hoc ergo fundamento iacto, dicunt authores huius sententiæ. Primò, quòd  papa liberè potuit cõstituere principes barbarorũ reges Hispanię, tãquam supremus dominus temporalis. Secũdò dicunt, quòd dato  quòd hoc non posset, saltem si barbari nolunt     recognoscere dominium temporale papæ in  eos, quòd hac ratione potesteis inferre bellũ,  & imponere principes. Vtrunque autem factũ  est. nam primò summus Pontifex concessit illas prouincias Regibus Hispaniæ. Secundò  etiam barbaris propositum fuit, & significatum, quòd papa est uicarius Dei, & habet uices eius in terris: & ideo, quòd recognoscant  eum superiorem, quòd si illi recusauerint, iusto titulo est eis bellum illatum, & occupatæ   prouinciæ illorum, &c. Et hoc secundũ nomi  natim dicit Hosti. ubi suprà, & summa Ange.¶ Sed quia de dominio temporali papæ prolixè disputaui in relectione de potestate ecclesiastica, ideo hic breuiter per propositiones  respondebo. Prima, Papa* non est dominus ciuilis, aut temporalis totius orbis, loquendo  propriè de dominio & potestate ciuili. Hæc  cõclusio est Turre. Crema. libro secũdo, c. 113.{Turre Cre.}& Iohannis And. & Hugo. 69. dist.{Hugo.}cum ad uerum. Et fatetur doctissimus Innocen. in d. c.{Innocen.}per uenerabilem, se non habere potestatem  temporalem in regno Franciæ. Et uidetur expressa sententia Bernardi{Bernard.}in secundo libro de  consi. ad Eugeni. Et opposita sententia uidetur esse contra præceptum Domini, qui Mat.  20.{Matth. 20.}& Luc. 22.{Luc. 22.}ait, Scitis quia principes gẽtium  dominãtur eorum, &c. non ita erit inter uos.  Item cõtra præceptum Apostoli,{1. P. 5.}Nõ dominãtes in clerum, sed forma facti gregis. Et si Christus dominus non habuit dominium temporale, ut suprà tanquam probabilius disputatũ  est, etiam ex sententia S. Tho.{S. Tho.}multo minus papa habet, qui est uicariꝰ: & isti tribuũt summo  Pontifici quod ipse nunquam agnouit: imò  contrarium fatetur in multis locis, ut in relectione additum est. Et satis est probatũ de imperatore, sicut suprà: quia non potest ei conue  nire dominium nisi iure naturali, aut diuino,  aut humano. Naturali, aut humano, certum  est quòd non. De diuino nullum profertur. ergo frustra asseritur, & uolũtariè. Et quòd Dominus dixit Petro, Pasce oues meas,{Iohan. ulti.}satis ostẽdit esse potestatem in spiritualibus, & nõ temporalibus. Et primùm ostendit nõ esse in toto orbe. nam ipse dixit Iohan. 10.{Iohan. 10.}quòd in fine seculi fiet unum ouile, & unus pastor. Vnde  satis constat in præsentia non omnes esse oues  huius ouilis, saltem infideles. Item dato quòd  Christus haberet hanc potestatem, constat nõ   esse commissam papæ. Patet, quia non minus  papa est uicarius Christi in spiritualibꝰ, quàm  in temporalibus. sed papa non habet iurisdictionem spiritualem super infideles, ut etiam  fatẽtur aduersarii, & uidetur expressè 1. Cor. 5.{1. Corin. 5.}Quid ad me de his, qui foris sunt, iudicare? ergo nec etiam in temporalibus. Et certè argumentum nullum est, Christus habuit potestatẽ tẽporalemin toto orbe. ergo & papa habet,  nam Christus sine dubio habuit potestatem  spiritualem in toto orbe, non minus supra fideles, quàm supra infideles: & potuit ferre leges obligãtes totum orbem, sicut fecit de baptismo, & articulis fidei: & tamen papa nõ habet illam potestatem supra infideles, nec posset eos excommunicare, nec prohibere cõnubia in gradibus iure diuino permissis. ergo.  Itẽ quia etiã secũdũ doctores Christus potesta  tẽ excellentiæ non cõmisit etiam Apostolis,  ergo etiam nihil ualet cõsequentia, Christus  habuit potestatẽ tẽporalẽ in orbe, ergo & papa. ¶ Secunda propo. Dato*  ꝙ summus Pontifex haberet talem potestatem secularem in  mũdo, non posset eam dare principibus secularibus. Hoc patet, quia est annexa papatui,  nec potest eam papa separare ab officio summi  Pontificis, nec potest priuare successorem illa  potestate, quia non potest esse sequens summus Potifex minor præcessore suo: & si unus  Pontifex dedisset hanc potestatem, uel nulla  esset talis collatio, uel sequens Pontifex posset auferre.¶ Tertia propositio, Papa* habet potestatem  temporalẽ in ordine ad spiritualia, id est quantum necesse est ad administrationem rerũ spiritualium. Hæc etiã est Turre Crema.{Turre Cre.}ubi suprà c. 114. & est omnium doctorum. Et probatur, quia ars, ad quam pertinet finis superior,  est imperatiua & præceptiua artium ad quas  spectant fines inferiores. 1. Ethico.{1. Ethico.}Sed finis  potestatis spiritualis est ultima felicitas, finis  autem potestatis ciuilis est felicitas politica. ergo potestas temporalis est subiecta spirituali. Et hac ratione utitur Innocen. in c. solitæ. de maiori. & obedien. Et confirmat, quia  cui commissa est cura alicuius officii, intelligũtur concessa omnia sine quibus officium rectè  expediri nõ potest. de officio delega. c. 1.{De off. del.}Cùm  ergo ex cõmissiõe Christi papa sit pastor spiritualis, & hoc officium impediri possit per  potestatem ciuilem, cùm Deus & natura non  deficiant in necessariis: non est dubitandum  quin fuerit ei relicta potestas in temporalibus  quantum necesse est ad gubernationem spiritualium. Et hac ratione potest papa infringere leges ciuiles, quæ sunt nutritiuæ peccatorũ,  sicut infregit leges de præscriptiõe malę fidei,  ut patet de præscrip. c. fin. Et hac etiam ratione  discordãtibus principibꝰ de iure alicuius principatus, & in bella ruentibus, potest esse iudex, & cognoscere de iure partium, & sententiam ferre, quam tenentur recipere principes,  ne scilicet eueniant tot mala spiritualia, quot  ex bello inter principes Christianorũ necesse est oriri. Et licet hoc uel non faciat papa, uel  nõ sæpe faciat, hoc nõ est quia nõ potest, ut di  cit dominus Durand.{Durandus.}sed quia timet scandalum, ne principes putent hoc facere per ambitionem, uel ueritus rebellionem principum à  sede apostolica. Et hac ratione potest aliquando reges deponere, & etiam nouos constituere, sicut aliquando factum est. Et certè nullus  legitimè Christianus deberet negare hanc potestatem papæ. Et ita tenent Palud.{Paulud.}& Durand.  de potestate eccle. & Henri. Gand.{Henric.}quotlibet.  6. articu. 23. & ad hunc sensum intelligenda  sunt iura quæ dicunt papam habere utrunque  gladium, quæ multa sunt, & quicunque doctores antiquiores qui hoc dicunt sicut etiam  S. Tho. in 1. Sententia. ut citatum est. Imò non  dubito quin episcopi habeant hoc modo authoritatem temporalem in suo episcopatu eadem ratione, qua papa in orbe. Vnde malè dicunt, & malè faciunt, uel principes, uel magistratus, qui contendunt impedire episcopos  ne coërceant seculares à peccatis per pœnas pecuniarias, aut exilium, aut alias pœnas temporales. hoc enim non est supra potestatem eorum, modò non faciant ex auaritia, & ad quæstum, sed ad necessitatem, & commodum rerum spiritualium. Et ex hoc loco iterum sumitur argumentũ pro prima cõclusione: si enim  papa esset dominus orbis, etiã episcopus esset  dominus temporalis in suo episcopatu, quia  etiam in suo episcopatu est uicarius Christi:     quod tamen aduersarii negant.¶ Quarta conclusio, Papa* nullam potestatem  temporalem habet in barbaros istos, neque in  alios infideles. Hæc patet ex 1. & 3. Nam si nõ   habet potestatem temporalem nisi in ordine  ad spiritualia, sed non habet potestatem spiritualem in illos. 1. Corin. 5. ergo nec temporalẽ.  Sequitur corollarium, quòd* etiam si barbari nolint recognoscere dominium aliquod papæ, non ideo potest eis bellum inferri, & bona illorum occupari. Patet, quia nullum tale  dominium habet. & confirmatur hoc manifesté. Nam (ut infrà dicetur, & aduersarii fatentur) dato quòd barbari nolint recipere Christum pro domino, non tamen possunt bello  peti, aut aliquo malo affici: absurdissimum est  autem quod ipsi dicunt, & faciunt, quòd cùm  possint impune non recipere Christum, teneãtur recipere uicarium eius, aliâs possint bello  cogi, & spoliari omnibus bonis, imò & supplicio affici. Et cõfirmatur iterum, quia causa secundum istos quare etiam si nolint recipere  Christum, aut fidem eius, non possunt cogi,  est, quia non potest eis euidenter probari per  rationes naturales: sed multo minus potest  probari dominium papę. ergo etiam non possunt cogi ad recognoscẽdum hoc dominium.  Et Syluest.