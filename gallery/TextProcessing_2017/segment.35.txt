maga, quæ suscitauit Samuelem, 1. Regum 18.{1. Reg. 18.}Item secundò, interdicitur magia iure diuino, ut patet in themate relectionis. Et Leuitic. 20. indicitur pœna mortis, si quis ad  magos & ariolos declinauerit. Et in iure ciuili est capitale, ut patet in C. de maleficis. l. nemo. l. nullus. l. culpa. Itẽ in iure canonico 26. q.  5. per totũ. Non autẽ ita seuerè interdiceretur,  si ars esset solum otiosa, & uana, & non esset  efficax & ꝑniciosa. Itẽ Psal. 57. Sicut aspidis surdæ & obturantis aures suas, quæ non exaudiet  uocem uenefici incantantis sapienter. Ex quo  patet, ꝙ incantatio habet aliquã efficaciã. Item  Matth. 24. Surgent pseudochristi, & pseudoprophetæ, & dabũt signa, & prodigia, ne alia  gratia, aut arte, nisi magica. ergo. Et ut non deuoremus & rapiamus sine delectu omnem historiam, & totũ uulgi rumorem, tamen intemperantis, & impudentis esset pernegare nōnulla magiæ opera mirabilia, quæ uiri graues literis mandauerunt, ut Cicero cũ aliis locis, tum  lib. de diuinatione: quędam etiã & Liuius, &  Valeriꝰ, & alii nobiles authores, & ut Aris. ait,  quod famã obtinuit nõ est omnino falsum. Et  Porphyrius dicit ita notum esse magorũ artificium, & supra mortalium conditionem opera  quædã fieri, ut probatione nõ indigeant. Et ut  omnia cessarent, satis est, quod de mulieribus  nostris quotidie pro certo inuenitur dilas Bruxas. Argumẽta etiam in cõtrarium persuadent  primam propositionem. Sed ad illud de Diomedis & Vlyssis sociis respondet August. 18. de  ciuitate Dei, transformationes illas, de quibus  Varro loquitur, nõ esse secundum ueritatẽ, sed  secundum apparentiã per aliquod pręstigium,  phantasia hominis per aliquam speciem mutata: ut etiam dicit S. Tho. de potentia. q. 6. art. 5.{S. Thom.}ad 6. ¶ Sed ex hac solutione erit secũda quæst.  Dato* quòd ars magica sit alicuius efficacię, an  tota eiꝰ uis uersetur circa illusionẽ sensuum, &  imaginationis: ita ꝙ ex parte rei nullus sequatur effectus, nec sunt uera, & naturalia, quæ   à magicis fiunt, sed solum fit præstigiũ, & illusio oculorũ, & sensuum, sicut August. dicit de  Diomedis & Vlyssis sociis. Et uidetur quòd     omnia magorũ opera sint huiusmodi. Nam &  de opere magorum, qui serpentes fecerunt, est  opinio in glos. Rabani, Exod. 7. ꝙ non fuerit  uera conuersio uirgarum in serpentes, sed solum per aliquam pretiosam illusionem. Et ideo  Augu. ad Simplicianum ponit tāquam probabile de illa suscitatione Samuelis, quòd non  fuerit uera, sed aliquod phantasma, & illusio  imaginaria diaboli machinationibꝰ facta. ergo  idem potest existimari de aliis omnibus magorum operibus, si de his, quæ in Scriptura habẽtur, ita putatur, & creditur. Item secundo arguitur uehementer ex c. episcopi. 26. q. 5. ubi refertur, quòd quædam mulieres sceleratę dæmonũ   illusionibus, & phantasmatibus seductæ, credunt se cum Diana nocturnis horis, uel cũ Herodiade, uel cum innumera multitudine mulierum equitare super quasdã bestias. Et sequitur  quòd sacerdotes per ecclesias sibi cõmissas populo Dei omni instantia prædicare debent, ꝙ   nouerint hæc omnia falsa esse, & nõ à diuino,  sed à maligno spiritu phantasma mentibus fidelium irrigari arbitramur. Ex quo loco uidetur determinatum, ꝙ ea, quæ fiunt à maleficis,  non sunt uera, & realia opera, sed tantũ phantastica, & præstigiosa. Si enim ea, quæ faciũt, aut  patiuntur maleficæ mulieres istæ, quas nostri  bruxas, Latini lamias, seu striges appellant, omnia sunt phantastica, & per illusionem sensuũ      nihil est, quare nõ idem reputemus de aliis magorum operibus. Item tertio, Idem uidetur ex  historia. Refert enim Cælius passerẽ quendam  inter magicæ uanitatis sectatores prima nocte  consueuisse refertissimum repente conuiuium  hominibus discumbituris præmonstrare, mox  ubi cubitum fuisset, euanuisse omnia, ita ut nihil omnino uiseretur. Et simile quiddã uulgò  fertur de illo Marchione Santillanæ. Nec dubium est, quin epulæ illæ, & apparatus ueri nõ   essent, sed tantum oculorum præstigia, & illusiones. Item confirmatur ex eo, quod uulgo  dicunt, Bienes del trasgo. nunquam enim uerũ   thesaurum præstat, sed tantisper sub specie auri  relinquit carbones. Confirmatur secundo ex  ipso nomine magorum. uocantur enim omnes  præstigiatores. ¶ Ad hanc quæstionem sit[*] prima propositio & unica. Eorum quæ à magis  fiunt, licet nōnulla fiant solum per illusionem  & præstigia sensuum, quædam tamen in re, &  secundum existẽtiam fiunt. Prima pars probata  est sufficienter. Secunda autem probatur. primo authoritate Augu. 3. de trin. c. 7. & 8. & 33.{Augustin.}quæstionum. q. 79. ubi expressè asserit, magos  Pharaonis uerè conuertisse uirgas in serpẽtes.  Et satis uidetur constare ex historia, quę postquam narrauit, quòd Aaron conuertit uirgam  in serpentem, subiiciat, quòd malefici fecerunt  similiter, proiecerũtq́; singuli uirgas suas, quæ      uersæ sunt in dracones. Et ita tenuit Sanct.  Thom.{S. Thom.}de potẽtia. q. 6. art. 5. ad 8. licet Rapinon  de uerbo mirifico contrarium sentiat. Et expressè Origenes super Marcum, hom. 13. tenuit{Orig.}cum beato Augustino. Item uidetur probari  ex illo etiam Psal. 57. Sicut aspidis surdæ, &c.  Ex quo loco uidetur, quòd incantatores uerè  faciunt serpentes, & habent effectum circa illas. Item probat S. Tho. de potentia. q. 6. art. 10.  quòd aliquando in incantationibus audiuntur  uoces magorum ab omnibus circunstantibus,  quod fieri non posset per pręstigium, & solum  immutationem imaginationis, quia talis immutatio (ut ait S. Tho. lib. 3. contra Gen. c. 104.  & uerum est) non fit integris & solutis sensibus exterioribus, sed in dormientibus, uel qui  raptum & ecstasin patiuntur, ut experientia docet. Vnde cùm ea, quę à magis fiunt, uideantur  nonnunquam, & audiantur solutis sensibus  exterioribus, signum est, quòd uerè fiunt, &  non secundum apparentiam. Et confirmatur,  quia Peripatetici negantes aliquid fieri à magis  quod excedat facultatem causarũ naturalium,  ut infrà dicemus, tamen non audent negare huiusmodi mirabilia uerè fieri à magis: quod tamen multum intererat ad opinionem suam  tuendam: sed conuicti sunt historia, & experientia rerum. Ad argumenta autem facta in  contrarium de sociis Vlyssis, & de suscitatione     Samuelis &c. dicemus inferius, & ibi uidebitis  quid de illis habeatur. ¶ Tertia quęstio, quæ   sequitur, superior est, An* mirabilia opera  magorum sint omnia opera naturalia, hoc est,  ex causis merè naturalibus, & non dependentia à substãtiis separatis. Et uidetur quòd possint omnia esse naturalia. Nam primùm omniũ   non est sufficiens argumentum, quòd non sint  naturalia, quia sunt inconsueta, & pręter solitum cursum naturæ. Vt si quis re uera per alchimię artem uerum aurum faceret, certe aliquid insolitum faceret, & fortasse hactenus  infectum: nullus tamen negaret opus esse naturę: Vnde uidetur rudis, & imperiti ingenii  statim damnare opus insolitum, quantumuis  mirabile, & referre in dæmonum potestatem.  Item secundo magi operantur adhibitis certis  rebus naturalibus & materialibus. Item sub  certo situ, & constellatione astrorum, & fabricantur suas imagines, & annulos, non ex quauis, sed ex certa materia, & obseruatis punctis, & motibus astrorum, quæ omnia frustra  fierent, & adhiberentur, si effectus expectarentur à uirtute substantiæ separatæ, & non à causis naturalibus. ergo uidetur dicendum, quòd  opera magorum sunt naturalia. Ad hanc quæstionẽ Hermes Trimegistus, ut refert August.  8. De ciuitate Dei, cõtendit, quòd omnia opera magorum fiant uirtute naturali, & maximè     uirtute cælesti, nec oportet ex operibus istis  sumi argumentum substantiæ separatæ. Et  eadem est communis sententia Peripateticorum. Vnde Alexander in libro de magis hanc  opinionem multis uerbis defendit, & confirmat. Ad cuius probationem duo fundamenta præmittit. Alterum, quòd uirtus cælestis,  licet non formaliter, sed uirtualiter est uirtus  omnium elementorum & mistorum, & habet  efficaciam omnium illorum. Alterum, quòd  multa possunt fieri concursu multarum causarum naturalium, quæ ab una tantum fieri non  possunt, ut manifestè constat. Ex quibus fundamentis infert, quòd nihil obstat, quominus  credamus, quòd in imagine, uel statua, uel  annulo astrologico fabricatis, & compositis  ad certam influentiam, & positionem stellarum sit uirtus, & efficacia ad aliquos effectus,  ad quos oportet concurrere multitudinem causarum inferiorum. Et similiter quòd adhibitis  certis, & paucis seminibus, & causis naturalibus sub certò situ, & concursu stellarum, &  astrorum, sequatur subitò opus, quod aliâs exiget grande temporis spatium, & concursum  plurium causarum inferiorum. Vt exempli gratia, Si magus usus imagine uel annulo conuerteret subitò argentum in aurum, aut ex uirga  faceret serpentem, ut magi Pharaonis fecerunt, non est quare negemus opus prorsus     esse naturale. Si enim aliquæ causę naturales  conuertere possunt quamuis materiam in aurum aut serpẽtem, certè nihil inopinabile est,  quod influentia cælestis opportunè adhibita,  suppleat uicem omnium aliarum causarum.  Imò inquit Alexan. mirum magis esset, si substantia separata posset talis effectus influere,  cùm nullam habeat proportionem ad tales effectus, non plus quàm ignis ad producendum  aquam. Addunt Peripatetici, & fautores eorũ,  historias in confirmationem suæ sententiæ.  Vnde Danasc. referente Cælio scribit Sarcham  Indorum principẽ annulos septem cõpegisse,  ac septem stellarũ nominibus præsignasse, quibus mirifica opera ederet, quos etiam Apollonius tyrannus dono ab eo accepit, quorum beneficio contigisse, Apollonium iuuentæ nitorem prętulisse, & conseruasse, quamuis annum  centesimum iam excessisset, cùm diebus singulis singulos annulos gestaret secũdum dierum & planetarum nomina. Tertio, neque  putãt prorsus absurdum Gygis annulum illum  Platonis credere, cuius & Cicero in officiis &  Gregorius Nazanzenus in Monodia, naturalem meminit fuisse, & magorum artificii egregium opus, quem cùm Gygis gestaret, quando  uideri nolebat, paleam intra digitum uertebat.  Qua ratione cùm in Lydorum regiam penetrasset, regem cepit, seq́ue regem constituit.     Quarto, Ad huius fidem opinionis etiã facit,  quòd Philosophi non reiiciunt imagines quas  uocant astronomicas, quas adhibent etiam  in curatione membrorum, seu morborum,  inter quos unus fuit Marsilius Ficinus, qui inter medicamenta naturalia imagines ponit  astronomicas, ut uidemus uulgò annulos ferreos gestari ad certam stellarum positionem  fabrefactos, quos putant certis ægritudinibus mederi. Sed pro determinatione quæstionis quædam in medium afferenda sunt, sitque  prima propositio, Aliqua* magica potest  dici naturalis, & sine commercio, & concursu alicuius spiritualis. Ante probationem  quæstionis nota unum argumentum, quod  remanet pro fulcimento illius opinionis. Nam  Vuicleff. etiam de statu innocentiæ, cap. quarto, ut refert Vualdensis, de sacramentalibus  dicit, Adam habuit notitiam ad nominandum secundum proprietates naturales naturas sibi subditas, sub quibus nominibus homini naturaliter obedirent, & huic reseruantur reliquiæ potestatis innocentiæ in uocibus  exorcistæ, & naturaliter incantantis, & ad  hoc credo uoces (inquit) Hebræas habere maiorem efficaciam. Hoc iam uiso, pro probatione conclusionis, & eius declaratione est  notandum, quòd nomen magiæ de se non  importat artem aut facultatem extra uel supra     omnem uirtutem & efficaciam causarum naturalium. Hoc patet, quia si hoc esset de ratione uel significatione magicæ, non relinqueretur locus dubio, aut disputationi, an effectus & opera magorum possint esse à solis  causis naturalibus, quæ tamen quæstio fuit  multum iactata inter Philosophos, & adhuc  sub iudice lis est. Sed uidetur nomen magicæ   à principio receptum pro arte & facultate ad  efficiendum & patrandum opera occulta, &  mirabilia, non solum extra solitum rerum cursum, sed supra hominum opinionem, & captum. Hoc supposito, probatur conclusio  primo, Pauci hominum cognoscere possunt,  cùm nec sensu possint comprehendi, nec aliqua ratione inuestigari. Ars ergo, & facultas  huiusmodi rerum & uirtutum merito magica  dici potest, quia sit effectrix, & operatrix huiusmodi operum, & effectuum, quorum ratio comprehendi, aut intelligi mente non  possit. Vnde si magnetis usus uulgo ignotus  esset, & aliquis recens primum ostenderet,  magus uulgo putaretur, & haberetur: esset  enim admirabilis, & incredibilis operis author, & effector. Vnde Augustinus 21. De{August.}uit. capit. 4. tanquam pro miraculis refert se  uidisse annulum ferreum à magnete pendentem, qui rursum secundum annulum traxit,  & ille rursum secundus tertium, & sic usque     ad certum numerum, ut uelut catena texeretur  Et item aliud mirabile scribit se accepisse à  coëpiscopo Seuero, uerti scilicet uirgam ferream super argentũ concitatissimo cursu, cùm  aliquis magnetem infra moueret, quod opus  nunc iam nemo miraretur, cum iam uulgata sit  uirtus & efficacia. Sed illud mirabilius, quòd  idem asserit magnetem non rapere ferrum, si  iuxta eum adamas ponatur, & si rapuerit, remittere. Itaque non uidetur magica naturalis  esse, nisi quædam pars secretioris & reconditioris Philosophiæ, quæ si notior fiat, & in  consuetudinem uenire incipiat, non solum  uulgi, sed etiam philosophorum desinit uideri & uocari magica, sed cum aliis artibus annumeratur. Item dici potest de arte alchimiæ,  quæ si ars est (quod ego non credo) magica dici   potest, cum sit secretum & mysterium doctissimis & peritissimis philosophorum ignotum.  Probatur secunda conclusio, Quia non est dubitandum (in quo Alexander rectè sensit)  quòd aliquid insigne, & singulare, & præter  consuetum ordinem naturæ, seu rerum contingere possit, ad certum situm, & ordinem  astrorum adhibitis paucis rebus naturalibus,  quale opus etiam nullis causis inferioribus confici possit. Qui ergo huiusmodi artem & facultatem haberet, siue à maioribus traditam,  siue experimentis & casu repertam, siue etiam     à substantia separata reuelatam, merito magus  dici potest. Item* summi philosophi fuerunt  magiæ studiosi, ut Democritus, Pythagoras,  Empedocles, Plato, & inter nostros Albertus. Tertio confirmatur, quia in nonnullis  rebus naturalibus inueniuntur mirabiles effectus, & prorsus similes magicis operibus, ut  est illud, quod Aristot. refert lib. de mirabilibus de lapide molari, qui in Tigride reperitur,  quem qui portauerit, non uiolabitur à feris.  Item herbam charisiam reperiri in mōte Egero, quam si mulier portauerit, homines ad sui  amorem pelliciet. Et item illud quod de dictamo herba certissimi authores tradunt, capras in Creta cũ eam ederint, sagittas excutere.  Et alia non pauca huiusmodi, quæ non à magis, sed à doctissimis philosophorum monumentis prodita sunt. Non ergo ut statim aliquid ignotum & stupendum uidemus, continuò pro superstitioso damnandum quis diceret. Item quod omnes asserunt de herba pici,  Hispanè, el pito, quæ seras etiam ferreas aperit.  Item illud uideri possit magicũ, quod Plinius  libro 7. scribit, hominis saliuam perniciosam  esse serpentibus. Item quis non diceret magicum esse, quod idem Augustinus{August.}ubi suprà capit. 5. inquit, in Epiro esse fontem, in quo faces ardentes extinguuntur, & extinctæ accenduntur? Non ergo statim ut aliquid ignotum uidemus, & stupendum, reclamandum  est continuò, & pro superstitioso damnandum, ut iam uidemus. Secunda propositio,  Præter* hanc magicam naturalem non est  dubitandum, quin sit alia ars magica quæ non  uiribus, & causis naturalibus constat, sed potestate aliqua, & uirtute immateriali, & separata nititur & utitur. Hæc ergo probatur à Sancto Thoma,{S. Thom.}libro tertio, super Genes. capit. 104. Primo, Quia aliqui effectus  magicarum artium referunt, & pro certo  comperti sunt, qui non possunt referri nisi in  causam & naturam intellectualem. ergo non  possunt uniuersaliter omnes effectus magicarum artium referri in causas naturales, & in  corpora cęlestia. Assumptum probatur, quia  magi dant responsa de occultis, ut de furtis,  & thesauris. Item aliqui per magicas artes  consecuti sunt scientiam rerum, & artes liberales, & alia huiusmodi, quæ pro certò de  magis referuntur. Item aliquæ statuę magorum loquutæ comperiuntur, & respondisse  ad quęsita de diuersis. Hec, & id genus alia, licet rara, manifestũ est, nisi ab intellectu proficisci nõ posse. Secũdo argumẽtatur S. Tho. Vel  statuæ magorum sunt animatę, uel non. Si primum, cõtrà, Nam principiũ uiuendi est omnibus uiuẽ̈tibus forma substantialis. uiuere enim  est esse uiuentibus, secundo De anima: sed     statuæ non receperunt formam aliquam substantialem magico artificio, quia nõ amittunt  formam substantialem, quam prius habebant.  Manet enim aurum aurum, & argẽtum argentum. non ergo est possibile, quòd huiusmodi  statuæ recipiant formam substantialem aliquã,  quæ sit principium uitæ. Item non est uita sine  cursu: statuæ autem magicæ non sunt sensibiles. Primus enim sensuum est tactus, qui non  conuenit nisi in organo temperato, qualis temperies non est in lapide, uel in metallo, ex quo  fit statua: non ergo est possibile, quòd huiusmodi statuæ habeant principium uitæ. Si autem non uiuunt, contrà, Quia inanimata non  mouent se, septimo Physicorum: sed magi,  ut fertur, faciunt statuas moueri nullo impellente. ergo oportet dicere, quòd illum motum habent ab aliquo motore extrinseco, &  uiuente, & non à uirtute cælesti, uel aliqua  uirtute materiali. Tertio arguitur, Nam quęcun fiunt uirtute cælestium corporum, sunt  formę naturales rerum materialium. quod igitur nulli rei est naturale, non potest fieri uirtute cælestium corporum: quædam autem talia fieri dicuntur à magis, ut quòd ad præsentiam alicuius quęcunque seræ pandantur: item  quòd aliquis fiat inuisibilis, & alia huiusmodi. non ergo hæc referri possunt in uirtutem  cælestium, sed in aliquam potestatem separatam, & inuisibilem. Quarto, Quia effectum  naturalem uirtutis cælestis contingit inueniri sine artis operatione. Et si enim aliquando  artificiosè operetur aliquis ad generationem  ranarum, serpentium, aut huiusmodi: contingit tamen hęc fieri sine ullo artificio. Sed nonnulla profitentur magi per magicam artem,  quæ per aliam uirtutem naturalem non inueniuntur, ergo oportet ut illa sint non à uirtute cælesti, sed ab aliqua substantia separata. Et  hæc est sententia omnium Platonicorum, ut  Porphyrii, Iamblicii, Plotini, & aliorũ ex eadem secta. Hoc ergo tanquam uero, & recepto  pro certo, quòd magorũ opera tribuenda sunt  substantiæ separatæ, restat ut ponamus quartam quæstionem talem, ¶ An* author, & fautor magicorum operum sit malus dæmon, an  referenda sint potius in bonos angelos, uel in  ipsum Deum omnipotentem. Et ante omnia  oportet scire, an omnino sint dæmones. Nam  quidam putant, quòd hominum uanitas & superstitio dæmones inuenerit, aut fecerit, de  qua re in uera religione dubitari nullo modo  potest: tota enim Scriptura ueteris & noui Testamenti plena est testimoniis, ubi planè, &  disertè dæmones esse assumuntur. Et ratione  probatur. Leuitic. enim 17.{Leuit. 17.}interdicitur immolari hostias dæmonibus. Et Deuteronom. 32.{Deut. 32.}in Cantico Moysi contra impietatem & ingratitudinem populi dicitur, quòd immolaueruut dæmoniis, & non Deo. Et 2. Paralip. 2.{2. Paral. 2}dicitur de Hieroboam, quòd constituit sacerdotes excelsorum, & dæmoniorum. Et apud  Tobiam prolixior historia texitur de dæmonio illo nomine Asmodæo. Et in pluribus Doctoribus frequens est mentio de dæmonibus,  nec opus est aut plura ex ueteri Testamento,  aut aliquid ex nouo in re apertissima citare.  Vnde & mirum uideri potest, quomodo Sadducæi negauerint spirituum aliquem esse, ut  legitur Actuuum 23.{Actu. 83.}qui certè legem recipiebant, nec à consortio templi, & sacrificiorum  excludebantur. Et Iosephus 2. lib. de bello Iud.{Iosephus.}& antiquitatum 13. & 18. dicit de Sadducæis,  quòd legem (sine aliis tamen obseruationibus) custodiebant. Item Iob 1. Cùm uenissent{Iob 1.}filii Dei ante faciem Domini, affuit etiam Satan inter eos. Et ubicun in Scriptura inuenitur mentio de illo. Sed quàm certum est in  Scripturis dæmones esse, tam fuit olim dubitatum, & controuersum inter Philosophos.  Peripatetici enim pro maiori parte negant  dæmones esse prorsus. Nec dubitatur, ut ait  Auerrois, in epistola de resurrectione, quin  hæc fuerit sententia Aristot. qui nullas nouit  substantias spirituales præter motus orbium.  Quod etiam putauit se demonstrasse 12. Metamphy. & in lib. de cęlo. Et de arreptitiis, qui     uidentur à dæmonibus teneri, dicit uexari,  ab humore malancholico in Problema. parte  trigesima: & Alexander quidem inter Peripateticos constanter tuetur hanc partem. Quæ   opinio ante fuerat Democriti, de quo historia scribitur, quòd cùm adolescentes quidam  personati in dæmonum habitum & figuram  ad Democritum noctu penetrassent, quasi hominem territaturi, ille prorsus securus nullos  dæmones esse, Desinite, inquit, desinite: ita  certus erat nullos dęmones esse. Putant autem  Peripatetici uulgi persuasionẽ & opinionem  de dæmonibus inde obrepsisse, quòd uiri sapientes hæc terriculamenta cõmenti fuerunt,  ut ait Auerrois, ad arcendos, & terrendos improbos à sceleribus, quasi post hanc uitã mortalem supersint ultores malorum, quos dęmones uocant. Et nominatim Simplicius & ipse  Peripateticus, lib. de Anima Pythagoram tradit huius inuenti & figmenti primum authorem. Ex qua sententia illa opinio orta est,  quam suprà recitauimus, quòd omnia opera  magorum sunt naturalia. Sed contra Aristot.  & Peripateticos sit prima propositio ad quæstionem principalem, Quòd stando* etiam{Prima propositio contra Aristot. & Peripateticos.}in recta & legitima philosophia, nullo modo  est negandum dæmones esse. Hæc conclusio,  sententia fuit omnium antiquorum Philosophorũ Empedoclis, Pythagoræ, Socratis, Platonis. Vnde & Plato in Politica tyranni, dicit animas impiorum post mortem cruciari ab  ultoribus. Et in symposi. dæmones apertè ponit. Quod idem facit Xenocrates in libro de  morte. Nam de Socrate dubium non est, qui  etiam dæmonem se habere profitebatur tanquam authorem, & uelut præceptorem Philosophiæ, quam suggerere suis auibus curabat,  & contendebat. Sequitur enim hanc opinionẽ   tota turba Platonicorũ. Herma. Mercurius in  Pimãdio, Proculus in Alcibiade, Iamblicus de  mysteriis Aegyptiorum, Caladius in cõmento, Porphyrius in libro de occasionibus, Plotinus in lib. de proprio cuius, Apuleius, qui  etiam de Socratis dæmone librum scripsit. nec  in hac re peripatetici omnes ausi sunt Arist. sequi, sed plures ab eius sentẽtia deuiarunt. Vnde  & Porphyrius citat pro eius sentẽtia magnum  Theophrastum, in qua etiam fuit Ammonius  philosophus, Auicenna, & eius socius Algazel.  Imò ipsę Arist. aliquando uidetur non fuisse  alienus ab hac opinione, qui in lib. de mirabilibus dicit, referente Apuleio, Lemures, &  Lamias habitare in orbe tristi. Pro hac opinione pauca uel nulla possunt fieri argumẽta philosophica: sed cũ etiã in contrariũ nulla adducãtur, talia sufficere deberẽt cũ authoritate summorum philosophorũ fama publica & æterna.  Nam & ipse Arist. mundi æternitatem probare     nititur ex memoria patrũ per manus tradita,  & relicta. Et est sententia ueridica, quòd nonnunquam aliquid ex opinione & persuasione  communi probatur. Secũdò etiã probatur ex  operibus magorum, quæ, ut probatũ est, neces  se est referre in aliquã substãtiã separatã, &, ut  statim probabit̃, nõ possunt tribui nec Deo,  nec bonis angelis: ergo oportet ea assignare  dæmonibus. & certè, ut omittamus authoritatẽ religionis & scripturarũ, uehemẽter confirmatur hæc sentẽtia ex eo, ꝙ barbari homines,  nec persuasi, nec decepti à philosophis, ut peripatetici calumniãtur, eandẽ retinent fidẽ, &  opinionẽ, nec dubitant dæmones esse, quales  sunt isti, qui ab Hispanis ante aliquot annos  reperti sunt, in quos publica fama est dæmones esse, & non rarò aliquibus in ea regione apparuisse. Sed urgent peripatetici, obiicientes,  quòd dæmones si sunt, nullum ordinem, nec  locum naturalem uidentur habere in orbe.  Nec enim ordinantur ad res corporeas, &  multo minus ad incorporeas, si quæ sunt: unde uidentur frustra esse in rerum natura, atque adeò non esse. sed hoc argumentum fortasse satis probat, quòd dæmones non sunt  per se in orbe, nec sunt partes seu pars publica  mundi, sed per accidens, hoc est, ex malitia  eorum ex substantiis cælestibus redacti sunt  in substantias inferiores, & infra cælestes,     quos uerbo Gręco dęmonas appellant, quod  paripatetici ignorantes, nihil mirum si homines alioqui sapientes in hac parte lapsi sunt.  ergo hoc fundamento firmiter iacto, redeundo ad quæstionem, dubitatur, an opera magica referenda sint in Deum, uel in angelum  bonum, an in dæmones istos. & uidetur,  quòd possint, & debeant referri in Deum. Primò, quia magis nihil aliud tribuitur, nisi  quòd faciunt opera mirabilia, id est supra causas naturales, sed per gratias, quas theologi uo  cant gratis datas, fiunt similes operationes, scilicet supra totam facultatem naturæ. Cum ergo gratiæ sint à Deo, nihil uidetur obstare,  quominus magi credantur habere facultatem illam à Deo. Nec sufficit dicere, quòd gratiæ dantur ad effectus excedentes totã facultatem naturæ creatæ, etiam angelorum, & dæmonum. Ex quo constat esse à Deo. Nam inter gratias annumeratur gratia linguarum, &  sanitatum, ut patet 1. Corin. 12. Sed utrunque  non excedit potestatem angelorum, & dæmonum, qui certè nouerunt omnes linguas.  ergo ex hoc non habetur differentia inter magicas artes, & gratias. Nec iterum sufficit respondere, quòd magi sunt nequam uiri, & scelesti: contrà autem habentes gratias, sunt uiri  boni & pii. ergo Nã primo hæc distinctio est  per accidens, & non est distinctio rerum sed     subiectorũ, ut S. Tho. dicit 2. 2. q. 172. art. 4. &{S. Thom.}q. 178. art. 2. Et præterea nihil prohibet, quin  mali habeãt gratias, ut uidetur ex illo 1. Corin.{1. Corin. 13.}13. Si habuero omnem fidẽ, ita ut mōtes transeam, charitatem autem non habeam, nihil  sum. Vnde uidetur, quòd possit etiam esse gratia miraculorum sine charitate. Et Hieronymus super illud Matt. 7. Nōne in nomine tuo{Matth. 7.}prophetauimus, & uirtutes multas fecimus? dicit prophetare, uel uirtutes facere, & dæmonia eiicere, interdum non est eius meriti, qui  operatur. Imò August.{August.}libr. 83. q. affirmat quædam miracula sceleratos homines facere, quæ   boni facere non possunt. & Balaam habebat  gratiam prophetiæ, ut patet Nume. 21. & 23.  & 24. & tamen erat malus, & magus, ut gloss.  dicit, Numerorum 22. & Orige. homi. 13. super{Orige.}Nume. ergo malitia & bonitas non potest esse  differentia inter magicas artes, & gratias. Et  iterum nec ualet dicere, quòd magi in malos fines utuntur magicis artibus, habentes  autem gratias non abutuntur illis in malos  fines. Nam iterum hæc differentia est extrinseca, & per accidens, nec inconuenit magum uti sua facultate propter bonum finem,  ut ad soluendum maleficiatum, aut sanitatem conferendam. & si habentes gratias possunt esse mali, ut dictũ est, poterunt abuti gratia omnino. ergo nõ apparet quare facultas magica non possit referri in Deum authorem, sicut & gratiæ gratis datæ. Vnde uidetur solui  argumentum S. Thom. de potentia, q. 6. artic.  10. Et contra Gent. c. 106. quo uult probare,  quòd magica opera non referuntur in Deum,  aut bonum spiritum: quia boni spiritus non  cooperantur hominibus ad illicita opera perpetranda, quod plerunque fit per artes magicas. patet inquam argumentum non procedere. Secundò confirmatur de his hominibus,  quos Hispani salutatores appellant qui (si uulgo credimus) opera faciunt supra facultatem  naturalem, & tamen ut plurimum sunt homines perditi, & pessimis moribus: tamen credimus eos gratiam sanitatis habere à Deo,  neque pro maleficis habentur, neque puniuntur. Vnde ergo conuincere possemus, si quis  magicam exerceat, quòd à dæmone potius  quàm à Deo habeat. Tertiò, quòd si omnino  non placet referre magicas artes in Deum,  saltem non uidetur quare non referantur in  bonos angelos potius quàm in malos. primò,  quia certum est, quòd non minorem habent  potestatẽ boni angeli, quàm mali. ergo si credãt mali angeli communicare suã potestatem  malis hominibus, quare non sunt credendi  boni angeli communicare suam potestatem  bonis & piis? & sic saltem erit aliqua magica  pia, & bona, quæ bonos angelos habeat patronos. Item quartò, si dæmones flectuntur  precibus, & sacrificiis, ut operentur mirabilia  secundùm uota impiorum, & sacrilegorum,  quare etiam non boni angeli flectuntur precibus piorum, & bonorum, ut in fauorem eorum faciant aliqua mirabilia? Item quintò, saltem ad disoluenda maleficia, & incantationes  maleficiorum, quare non sperandum est,  quòd boni angeli communicent potestatem  & uirtutem suam, cùm omnino sit certum, bonos angelos propensiores esse ad beneficia  cõferenda, quàm dæmones ad maleficia? Item  aliqui Magi utũtur solis uerbis sacris, & signo  crucis, ut mulierculæ istæ, quę, nescio quæ his  signis faciũt. Itẽ sextò, cũ boni angeli possint  præstare sanitatẽ præter solitum cursum naturę, reuelare thesauros, dare scientias, & artes  humanas, quare si aliquando aliquid huiusmodi contingat, quare, inquam referamus  semper in malos angelos, nũquam in bonos.  & si dicas, quòd cùm hæc fiant uirtute diuina, aut angelica, non dicuntur fieri arte  magica, sed solùm quando fiunt dæmonis  concursu, & uirtute, iam disputatio tota erit  de nomine, & frustra disputant doctores  qua uirtute Magi operentur. At pro solutione quæstionis & dubii sit prima propositio, Eadem* opera, uel similia fiunt per artes magicas, & per gratias gratis datas. Probatur, Nam ad gratias pertinet dęmonia eiicere, serpentes tollere, sanitatem conferre, linguis loqui, ut patet Marci ultimo, & 1. Corin.  12. sed hæc fiunt à magis. ergo eadem opera  sunt utrisque communia. Secunda propositio, Aliqua* opera fiunt à magis, quæ nullo  modo fiunt per gratias, & econtrario. Hæc patet, Nam magi operantur maleficia multa, &  beneficia, quæ nullo modo competit gratiis gratis datis. econtrario autem in gratiis  est prophetia, quam magi nullo modo habent, ut infrà disputabitur. ergo conclusio est  manifesta in utranque partem. Tertia propositio, Magi* nihil operantur aut potestate  diuina, aut potestate angelica. Hæc probatur primo, quia aliâs magicæ artes non essent  in uniuersum interdictæ & iure diuino & humano, ut suprà ostensum est. Item si magi uterentur potestate diuina aut angelica, magica  non esset ars, sed gratia, & donum. Non enim  aut Deus, aut boni angeli alliciuntur in opera hominum arte & disciplina, sed pietate,  aut propria Dei & angelorum bonitate, &  gratia. Item tertiò, Certè procedit argumentum recitatum ex Sancto, Thoma. dato  enim, quòd mali possunt aliquando etiam  miracula facere, non tamen hoc habent habitualiter, nec dicuntur habere gratiam, licet     nonnunquam mirabilia per eos fiant propter reuerentiam nominis Christi, ut patet Matthæi 7. uel ad amplificationem religionis & fidei, qua necessitate, aut opportunitate sublata, nulla superest in malis facultas ad huiusmodi opera: magi autem operantur ex habitu quomodocunque uolunt.  & præterea perniciosè, & cum magno hominum nocumento sæpe operantur: unde  constat non habere facultatem uel à Deo,  uel à bonis angelis. Item quartò, Quia, ut ait  Sanctus Thom. contra Gent. ubi suprà, in  operationibus magicarum artium contingit magna incongruitas, & dissonantia rerum, quæ nullo modo potest tribui bono  spiritui. requirunt enim huiusmodi artes (ut  magi dicunt) hominem reuera non attractatum, cùm tamen plerunque adhibeantur  rebus amatoriis ad illicitos concubitus conciliandos. Item licet magi uideantur habere scientiam occultorum, tamen nunquam,  aut rarò extendit se notitia eorum ad certas artes, & scientias, sed in minimis quibusdam, sicut in inuentione furtorum,  in deprehensione latronum. unde constat,  quòd spiritus, quibus innituntur magi,  aut sunt ignorantes, aut inuidi, quia  aut non possunt, aut nolunt impertiri suis  nisi hæc minima, & inutilia, unde non     sunt boni spiritus. Itẽ quintò, cõstat quòd boni spiritus nõ delectantur, nec utuntur præstigiis, aut mendaciis: Magi autem plerunque ludificant homines, & decipiunt. Item utuntur  in suis operibus & incãtationibus non solùm  mendaciis, sed impossibilibus quibusdã imprecationibus. comminantur enim impossibilia,  ut ꝙ deponant sidera, quòd uertant cęlũ, aut  solem retro, ut narrat Porphyrius in epistola  ad Anebriotem, & multa huiusmodi uana inueniuntur inter artes magicas, quæ manifestè  conuincunt non esse à Deo, neque à bonis  angelis. Secunda conclusio, Magi* in suis operationibus nonnunquam utuntur facultate  solùm naturali Hæc propositio probatur,  Quia, ut suprà dictum est, aliqua est magica  naturalis ad operandum mirabilia, & maximè utuntur herbis Magi uulgo ignotis, quæ   continent præsentanea & efficacia remedia  contra morbos, & alios effectus mirabiles  habent, ut de corio cesia, & calicia herba,  qua aquam glaciari refert Plinius libro 24.  cap. 17. ex his enim ortum habuit magica, ut Plinius dicit 3. lib. cap. 1. Item de menarde, cuius succo protinus ictus serpentum sanantur: & uarias, & multiiugas herbas refert Plinius, quibus Magi utuntur, uel ad morbos  depellendos, aut etiam inferendos, quæ cum  sint aliis ignotæ, & uelocissimæ operationis,     pro miraculo ab omnibus habentur. Potuerunt autem magi huiusmodi uirtutes herbarum scire, uel traditione magnorum in  medicina uirorum: quales fuerunt Pythagoras, Democritus, Empedocles. Aut etiam  dæmone reuelante, qua reuelatione semel  facta, sequentes Magi uti potuerunt naturaliter, & sine cõcursu nec boni nec mali spiritus.  Et uulgares magi plurimùm hac ratione imponunt hominibus, & decipiũt uanos homines.  Cùm enim aliquid huiusmodi mirabile quidem, sed reuera publicum & naturale præstãt,  pollicentur multa alia maiora, & mirabiliora,  quæ tamen rarò implent. Sexta propositio,  Operationes* Magorum supra facultatem naturalem malorum dæmonum potestate & uirtute fiunt. Hæc patet ex superioribus. nam si  huiusmodi opera excedunt facultatem naturalem, & nõ possunt referri in bonos spiritus,  necesse est ut referantur in malos. Et hæc est  sententia sancti Thomæ{S. Thomas.}de potentia, & contra Gentiles, ubi suprá. Et est determinatio  Origenis{Origenes.}homilia decimatertia Numeri. & libro tertio in Iob. & est etiam determinatio  sanctorum, ut Augustini,{Augustinus.}secundo de doctrina Christiana, & tertio de trinitate, & multis  aliis locis prolixè disputat, & ostendit, quem  uide. Ad argumenta in contrarium. Ad primum, quod est principale, respōdetur, quòd     quamuis ita sit, ut dictum est, quòd eadem opera possunt fieri à magis & à non magis, tamen non est difficile intelligere differẽtiam  inter magum & non magum. Et primum omnium, quantùm ad acquisitionem facultatis, qua aliquis operatur huiusmodi mirabilia,  si enim habetur facultas per modum disciplinæ & artis, hoc est, per libros, aut præceptores, manifestum est illam facultatem non esse  gratiam gratis datam, sed si non excedat facultatem rerum naturalium, potuit esse peculiaris aut secreta medicina, aut si excedat facultatem naturalem, sequitur quòd est uera ars magica & dæmoniaca. Item, si tales utantur uerbis ignotis, aut etiam certis characteribus, aut  aliis uerbis non spectantibus ad effectum, qui  speratur aut quæritur ex tali operatione, mani  festum est non esse gratiam, sed magicã. Item,  etiam si utantur signo crucis, & solis uerbis sacris & religiosis, tamen si sint ritus & obseruantiæ peculiares & determinatę, ut certis horis, ad certum situm stellarum, sub certo numero crucium, candelarum, ita ut non speret  efficaciam operis aliter, nec alio modo, certum est non esse gratiam, sed magicam. Item,  si utuntur actibus & factis indifferentibus ad  effectum, etiam est magica. Vt si ad expulsionem dæmonum radunt pilos, aut capillos,  aut aliquid huiusmodi, est magica manifesta. Hæc omnia patent. nam ueri sancti,  qui gratiam Dei habent, nunquam utuntur  talibus ritibus & obseruationibus. ergo signum & argumentum efficax est, quòd qui  huiusmodi utuntur, non operantur ex gratia, sed ex uirtute dæmonum, nec gratiæ per  disciplinam & artem possidentur. sed, ut ait  Apostolus, omnes gratias operatur unus &  idem Spiritus, diuidens singulis prout uult:  magi autem alii ab aliis accipiunt aut artem,  aut facultatem. Et licet bona, aut mala  uita non sit omnino efficax argumentum,  an uirtus faciendi huiusmodi mirabilia sit à  Deo, uel à dæmone, tamen est magnum  indicium: unde qui hæc operantur, si prorsus sint homines improbatæ uitæ, credendi  sunt potiùs malefici, quàm gratiarum possessores. Et sic ad tertium argumentum, quod uidetur maius, respondetur primò, quòd non  est negandum, quin boni angeli communicent aliquando suam potestatem ad præstandum hominibus beneficia. sed hoc faciũt, non  sicut magi ad ostentationẽ, uel sicut dęmones,  ut colãtur ab hominibus, sed solũ ex charitate  hominum, & ut Deo soli gratiæ habeantur &  referantur: & ideo faciunt occultè regulariter,  licet etiam uisibiliter aliquando aliquid tale faciant, ut de Raphaële apud Tobiam, qui illo     modo, quo Magi solent, usus est corde & felle & iecinore piscis ad expellendum & reiiciendum dęmonem à domo Raguelis, & postea ad  restituẽdũ oculos Tobię. In quo uno facto satis intelligitur, & posse bonos angelos præstare omnia, quæ mali dant, & uelle si ita expediat. Nec est dubitandum, quin multo plura  beneficia recipiant homines à bonis angelis,  etiam in ordine ad temporalia bona, quàm ab  omnibus magis. Et primùm cùm sancti angeli  sint de numero beatorum, fortasse nũquam se  miscet rebus humanis, & terrenis, nisi speciali  mãdato Dei: & ideo omnia beneficia, quæ homines recipiunt, quæ uidẽtur esse supra spem,  & facultatem naturalem, omnia tribuuntur  particulariter Deo authori, siue sint immediatè à Deo, siue mediantibus Angelis. Imò hîc  ponitur una causa, cur angeli non operentur  uisibiliter & apertè, ne pro diis ab hominibus colantur. facilè enim homines diuinitatem irrogarẽt illis, quos mirabilia operari  conspiciunt, ut Actuum 14. in Lycaonia cùm  Paulus Lystris claudum quendam in nomine  Iesu sanasset, homines uolebant Paulo tanquã   Deo sacrificare: quod maius periculũ esset de  angelis, qui tam propè uidẽtur accedere ad dignitatem, & ideo soliciti sunt, ne hanc occasionem præbeant hominibus. Vnde cùm Ioānes     (Apocal. 19.) uidisset angelum, & corruisset ut{Apocal. 19.}adoraret eum, Vide, inquit, angelus ne feceris,  conseruus enim tuus sum & fratrum tuorum.  Et per hoc patet ad quartum & quintũ & sextum. Fatemur enim, quòd boni angeli flectũtur precibus & sacrificiis bonorum, & opera illorum dissolui maleficia & pręstigia malorum  angelorum, & multo maiora cõtingere bona,  quàm sit reuelatio alicuius thesauri aut furti.  Et ita tenendum est tanquã certum, quòd magicę artes utuntur dæmonũ uirtute & authoritate, & non bonorum angelorum in suis maleficiis. Ad solutionem secundi argumẽti, quę   oblita est de salutatoribus, certè non satis mihi constat quid sentiendum, aut pronuntiandum sit, cùm uideamus ex maiori parte esse homines minùs probatæ uitę, & etiam uti aliquibus obseruationibus, non quidem adeo superstitiosis, sed nec satis religiosis, multùm uereor, ne sint impostores, & nullam efficatiam  habeant, & si qua habent, ne illa sit potiùs à dæ   mone, quam à Deo. Sed hæc dico non diffiniẽdo.  nam gratiæ dantur propter bonũ commune.  Fieri potest, ut Dominus illã misericordiã uelit impartiri hominibus per istos, qualescun   sint isti. Vel potest dici de istis hominibus, sicut de Psyllis scribunt authores, qui sunt populi Lybiæ prope Garamantas, quorum corpori ingenitum fertur exitiale uirus serpentibus, ut ait Plinius libro septimo, capite secundo uel tertio. ita ut odore suo sopirent eos. Et  Plutarchus in uita Catonis scribit, cùm exercitum in Africam traiiceret, Psyllos secum habuisse contra serpentum uim & perniciem.  Fortè ergo in istis similiter est aliquid contra canum rabiem. Simile etiam de Psyllis scribit Varro fuisse in Hellesponto serpentum  ictus contactu leuare solitos, & eandem uim  dicuntur habere Marsi in Italia. Sed remanet unum dubium, An* animæ defunctorum,  maximè quæ sunt de numero damnatorum,  misceant se magicis artibus & operibus. Et uidetur quòd sic. Primò, quia sunt eiusdem malitiæ cum dæmonibus, & ideo uidentur moliri & conari ad decipiendum homines, & tradendum in perditionem, sicut ipsi dæmones.  Item, quia non rarò dicuntur intrare humana corpora, & apparere, & loqui hominibus, & magi dicuntur reuocare animas ab  inferno, imò maga illa Phytonissa reuocauit  animam Samuelis etiam à limbo. ergo. Respondetur ad hoc dubium, quòd sine dubio  animæ defunctorum nunquam se miscent operibus magorum. Hoc probatur primò, quia  de sanctis animabus, quamuis certum sit, ꝙ   possint liberè descendere à cælo in terram, &  & iuuare mortales, ut sanctus Thomas{S. Thomas.}dicit in quarta, distinctione quadragesima quinta, articulo tertio. tamen hoc non faciunt  ad inuocationem, aut incantationem magorum, sed ex propria bonitate, uel ex permissione particulari diuina, sicut aliquando etiam inueniuntur uisibiliter apparuisse,  ut Augustinus narrat de Felice martyre, &  plura exempla ponit Gregorius quarto dialogorum, licet hoc non habeant ex natura sua.  non enim possunt assumere corpus, nec mouere. Animæ uerò, quæ sunt in purgatorio,  exire à loco non possunt, & si aliquando permittantur ex peculiari gratia, ueniunt potiùs  ad petendum suffragia uiuorum, quàm ad  miscendum se operibus magorum, imò nec  mortalium prorsus rebus. Nec satis puto constantem, & religiosam consuetudinem, quæ   cœpit corripere homines, ut in necessitatibus  sperent præsidium animarum in purgatorio  existentium. De animabus autem inferni non  est timendum ne possint prodesse, aut obesse  hominibus, quæ scilicet perpetuo sint carceri  mancipatæ, nec possint etiam dæmonibus adiuuantibus inde exire. Et quamuis aliquæ apparitiones huiusmodi ferantur, probabilius  puto, quòd nunquam anima semel damnata  egressa est locum inferni. Cùm enim exire  non possint, nisi ex mandato Dei, non est  cur credamus hanc licentiam à Deo habere, maximè cùm legamus historiam de diuite     illo Luc. 16. qui nec ad fratres quidem liberan{Luc. 16.}dos, ne uenirent in locum illum tormentorũ,  permissum est redire ad mortales. At omnino ita credendum est apparitiones istas, quæ   referuntur, cùm sint pro maiori parte falsæ, tamen si quæ uerę sint, esse ab ipsis dæmonibus,  nec habẽdam esse fidem de istis dictis eorum,  qui asserunt se ab inferno uenire, etiam si alioqui uideantur pia & religiosa monere. S. Tho.{S. Thomas.}p. p. q. 117. artic. 4. ad secundum, citat August.  10. de ciuitate Dei. & Chrysost. super Matth.  dicentes, quòd dæmones frequenter simulant  se esse animas mortuorum, ad confirmandum  errorem Gentilium, qui hoc habebant. ideo  cauendum est ab illis uisionibus. Sequitur  iã, ut dicamus in particulari, quid possint Magi, & sit quinta quæstio in ordine, An* Magi possint miracula facere, & uidetur quòd  sic. Primò, quia suscitare mortuos est miraculum. unde inter miracula Christi ponuntur.  Matth. 11. Euntes renuntiate quæ audistis &{Matth. 11.}uidistis, Cæci uident, claudi ambulant, mortui resurgunt, pauperes euangelizantur. Sed &  Phytonissa suscitauit Samuelem. 2. Reg. 28. ergo possunt miracula facere. Et cõfirmatur, Ad  suscitationem mortuorum non uidetur requiri nisi dispositio materię. nam disposita materia, necessariò introducitur forma: sed uidetur  quòd dæmones possint disponere materiam,     applicãdo actiua pasiuis. Eiusdem enim rationis sunt dispositiones in resurrectione mortui, & in prima generatione, quę sunt ab agẽti  naturali. ergo magi dæmonis uirtute possunt  mortuos suscitare. unde & resurrectio generalis futura est per angelos ministros. Item secundo, Maius miraculum uidetur, quòd canis  loquatur, uel cantet, quàm quòd mutus loquatur: sed de Simone mago legitur, quòd faciebat canes loqui, & cantare, ut patet in itinerario Clementis. ergo. Item Valerius maximus  narrat primo libr. c. 8. quòd fortunę simulachrũ, qđ Romæ erat in uia Latina, nõ semel,  sed bis loquutũ est uerbis his, Ritè me matronę uidistis, riteq́ue dedicastis. quòd autem lapides loquantur, maius miraculum est, quàm  quòd muti loquantur. Item in eodem, & in  historia Romana legitur de uirgine uestali,  quòd aquam in uase perforato de Tyberi portabat, aqua non effusa: hoc autem spectat ad  miraculum, ut aqua stet, & non fluat in Iordanis diuisione, & eius statione. ergo. Item  aduersitates Iob dæmone authore procuratæ sunt, quòd patet ex eo, quòd Deus dedit  potestatem in omnia quæ erant Iob: sed huiusmodi aduersitates non sine miraculo contigerunt, ut patet de igne de cælo descendente. unde & 3. Regum. 18. Elias in hoc probauit     prophetas Baal, ut descenderet ignis de cęlo,  & consumeret sacrificium. ergo. Item eadem  quæ boni faciunt per miraculum, magi faciũt,  ut serpẽtes Moysi, & magorũ. ergo. Septimò,  Vxor Lot mutata est in statuam salis. Gene.{Gene. 19.}19. & hoc à dæmonibus. ut S. Thom. dicit de  malo, q. 16. & q. 9. ad tertiũ. ergo. Pro solutione notandum, quòd miraculi nomen à mirando est assumptum. Ad admirationem autem  duo cõcurrunt, ut potest accipi ex uerbis Philosophi in principio Met. quorum unum est,  quòd causa illius, quod admiramur, sit occulta. Secundum est, quòd in eo, quod miramur,  sit, uel appareat aliquid per quod uideatur  contrarium debere contingere, quod miramur. Sicut aliquis posset mirari, si uideret  ferrum ascendere ad magnetem, ignorans  eius uirtutem. Sed hoc potest dupliciter contingere. Vno modo secundum se, alio modo  quo ad nos. Virtus autem diuina est simpliciter occultissima, & remotissima à nobis, quæ   in rebus omnibus operatur secretissimè: &  ideo ea, quæ per aliquam uirtutẽ creatam fieri  possunt, miranda quidem, & mirabilia dicuntur. Sed miracula propriè dicuntur, quæ sola  uirtute diuina fieri possunt, quæ scilicet tota  natura creaturarum miratur. Et licet miraculi  nomine Latini utantur ad significandum     quoduis stupendum, ac mirandum: tamen  theologi solùm illud in hac significatione  usurpant, & meritó. Ideo respondẽdo ad quæstionem sit una conclusio, licet August. tertiò  de trini. & alibi non timet uocare opera magorum miracula: sit (ut dico) una conclusio,  Magi* non possunt miracula facere. Probatur primo ex ipsa significatione uocabuli,  ut dictum est. nihil enim faciunt, ad quod diuina uirtus exigatur. Secundò, quia si magi possent uera miracula facere, sequeretur  quòd miraculum non esset efficax argumentum deitatis, & ueritatis, & sic periret ratio  confirmandi ea, quæ sunt fidei, quæ miraculis comprobata sunt. Ad argumenta in contrarium. Ad primum de Samuele respondetur, ꝙ   dubium est, an uerè Samuel fuerit suscitatus,  an potiùs fuerit aliquod phantasma. & Augustinus quidem ad Simplicianum putat probabile, quòd fuerit uerus Samuel, qui apparuit Saüli, & nuntiauit ei euentum belli,  propter hoc, quòd legitur Ecclesiastici 4.{Ecclesia. 4.}quòd dormiuit Samuel, & notum fecit regi  finem uitę suę. Hoc ergo tenendo diceremus,   ut dicit Augusti. quòd non dominante arte  magica, sed dispositione dei occulta, que Phytonissam, & Saülẽ latebat, permissum est, ut  spiritus iusti se ostẽderet aspectibus regis, diuina eũ sententia percussurus. Nõnunquã enim     dum dæmon consulitur, ipse Deus per suum  nuntium ueritatem annũtiat, sicut per Eliam  ueritatem respondit nuntiis regis, qui mittebantur ad consulendum deum Accaron, ut  habetur 4. Regum 1. Ad confirmationem dico, quòd sine dubio dæmones non possunt  disponere materiam ad introducendum animam, quæ semel separata fuit: requiritur enim  identitas temporis ad identitatem indiuidui,  & ideo semel corruptum, non potest idem  numero redire, nec solùm hominem, sed  nec muscam possent dæmones suscitare. Vnde  si quæ resuscitationes mortuorum leguntur  à magis factæ, ut ab Apollonio, Simone, uel  aliis, omnes fuerunt præstigiosæ, & non secundum ueritatem, ut de Simone summo magiæ   artifice legitur, quòd apud Phoram Ephesi  oppidũ pręsente Ioanne euangelista, tres mortuos suscitauit, sed paulo pòst omnia euanuerunt tãquam fallacia, & præstigiosa. unde  Sanctus Thom. 3. senten. d. 21. q. 2. articu. 4. q.  2. ad quartum dicit, quòd ea quæ dæmones  faciunt præter uiam naturæ, non sunt diuturna. Ad secũdum respondetur, quòd loquutio  canum, & alia huiusmodi potuerunt fieri à magis per illusionem sensuum, & non per effectus ueritatis. Si tamen per ueritatem factum  est, non dabat cani dæmon aut magus uirtutem loquendi, sicut datur mutis per miraculum, sed ipsemet dæmon sonum literarum,  & articulatæ uocis similitudinem habentem  format, sicut & asina Balaam intelligitur fuisse loquuta, angelo bono operante. & similiter  dicendum est ad tertium de locutione. Ad  quartum respondet S. Tho. de potentia quæstio. 6. articu. 5. quòd non dubium est quin in  commedatione castitatis Deus uerus per suos  angelos bonos huiusmodi miraculum per  retentionem aquæ fecisset: quia si qua bona  in Gentilibus fuerunt, à Deo uero fuerunt. Si  autem, quod propius uero est, per dæmones  factum fuit, nullum est miraculum: dæmones  enim possunt mouere localiter, & sistere corpora, ut infrà dicetur. Ad quintum dicitur, ꝙ   dæmones sua naturali uirtute applicando  actiua pasiuis, possunt conflare ignem in media regione aëris, & inde concitare deorsum  in terram. Et sic factum est in tentatione Iob.  Ad ultimum dicitur, quòd uerè ita est, quòd  idem opus factum à bonis & piis hominibus,  est miraculum, quod idem à mago non est.  Nam homo non potest, nec nouit applicare  actiua passiuis, nec semina, nec causas occultas naturæ ad conficiendum celeriter &  subitò effectum aliâs naturalem. & ideo non  potest hoc facere nisi uirtute diuina: dæmones, qui omnia naturalia optimè nouerunt,     possunt utendo causis naturalibus hæc eadem  subitò facere. Vnde quòd Aaron conuerteret  uirgam suã, & similiter quòd uir sanctus det sanitatem subitam alicui, miraculum est: quod  idem magus sine miraculo potest facere, scilicet dæmone adiuuante, & causas naturales  quidem, sed hominibus occultas, applicante.  Vnde August. 3. de trinitate, c. 9. Illa, quæ per  angelos fiunt, quo difficiliora, & ignotiora,  & mirabiliora sunt nobis, illis autem tanquam suę actiones notæ, atque faciles, sicut  etiam ibidem ait Augusti. Solennia & usitata  fulgura miracula non sunt, sed cum in monte  Sinai inusitato modo fierent, miracula erant.  Quæstio sexta est, An* magi possint cogere  dæmones pro suo arbitrio. Et uidetur ꝙ sic.  Vt enim narrat Augu. 10. de ciuitate dei, Porphyrius refert se uidisse, quòd quidam uir  Chaldæus tactus inuidia, abiuratas spirituales potentias precibus alligauerit, ne ab alio  postularent, uel postulata concederent. &  in 21. eiusdem libri dicit, Non potuit primum nisi dæmonibus docentibus disci, quòd  quisque illorum appetat, quod exhorreat.  ergo cogatur, &c. ex quo uidetur, quòd sint  aliquæ incantationes, quibus dæmones cogãtur. Item Iosephus de antiquitatibus libro  8. scribit, quòd Salomon instituit incantationes, & modos coniurationum, quibus obstricti dæmones ne denuo redeant, effugantur.  & ipse Iosephus dicit se uidisse Eleazarũ quem̃dam, qui præsente Vespasiano, & eius filiis,  usus adiuratione Salomonis, & radice à Salomone monstrata, dæmones expullit ab obsesso, cuius operis argumentum dedit, quòd calicem aqua plenum ante eos posuit, & dæmoni imperauit, ut egressus ab homine, illum  euerteret, quod & factum est. Item tertiò, cùm  dęmones sint superbissimi, non est probabile, quòd nisi cogerentur, aduenirent ad minas, & terrores, & mendacia incredibilia, quæ   multùm derogant excellentiam & sapientiam  ipsorum dæmonum. unde & Augu. 10. de ciui.{August.}introducit uerba Porphyrii sic dicentis, Quid  est homo? uitio cuilibet obnoxius intẽdit, minatur, eósque territat, & cælũ se collidere minatur, ut eis ueritatẽ extorqueat, ut illi dii tanquam iussi promptissimè falsis, & ridiculosis   comminationibus territi, que imperauit efficiant. Item quarto, Nisi dæmones cogerẽtur,  non allicerentur per quædam, quod ipsi oderunt, sicut per uirginitatem imprecantis, cùm  tamen ipsi ad incestos concubitus homines inducere conentur. Item quintò, Saltem  uidetur, quòd si magi utantur uerbis sacris, ut in nomine Iesu, & uirtute crucis,  Iuxta illud ad Philippen. 2. In nomine Iesu{Philippẽ. 2.}omne genu flectatur, quòd dæmones cogantur. Nam certum est quòd dæmones oderunt  illa nomina, & abominantur gloriam Christi. ergo si possent non uenire, & non respondere mago, nunquam responderent, &  tamen aliqui magi dicunt se solùm uti uerbis  sacris, & efficaciter operari: & mulierculæ   utuntur solùm signo crucis ad curãdum certas infirmitates, de quibus non creditur,  quòd habeant gratiam sanitatis, sed quòd  sint maleficæ. ergo. Pro responsione sit prima propositio, Dæmones* cogi possunt aliquando & coguntur multoties ab hominibus. Probatur, quia inter gratias gratis  datas datur potestas super dæmones, ut patet ex illo Marci ultimo, In nomine meo dęmonia, &c. Item secundo patet, quia apostoli, & sancti uiri sæpe dæmones expulerunt ab obsessis: & certum est, quòd inuitos. non enim dæmones, si possent, darent operam ad gloriam & manifestationem nominis Christi, & eius religionis.  Et etiam legitur sanctos uiros imperasse  dæmonibus aliquando ad aliqua opera. ergo. Secunda propositio, Ab* angelis etiam  possunt cogi dæmones, & aliquando coguntur. Et hoc primum probatur, quia angeli possunt uirtute diuina coërcere dæmones, sicut sancti uiri possunt. ergo. Item potestate naturali, saltem angeli superiores, qui,  ut statim disputabitur, habent potestatem naturalem supra inferiores. unde, ut ait sanctus  Tho. de potentia, q. 6. ar. 10. ad ordinẽ potestatum pertinet arcere dæmones. Et ita nõ est dubitandũ, quin angeli custodes semper prohibeãt dęmones accedere ad suos clientes, ne noceant eis, & præsides prouinciarum impediãt  frequenter dæmones à detrimẽtis & nocumẽtis, quę cuperẽt & possent inferre ciuitatibus,  & agris, & fructibus, & aliis mortaliũ bonis.  Tertia propositio, Ad* coërcendũ dæmones  uirtute diuina aut angelica, multùm refert, quibus uerbis aut signis homines loquantur, aliâs  utantur, etiã si loquamur de uerbis sanctis aut  sacris signis. Probatur, nã cùm ecclesia habeat  ex authoritate Christi potestatẽ super omnia  dæmonia, multùm interest ad coërcendos malignos spiritus uti uerbis & exorcismis ab ecclesia institutis, quę sine dubio maiorẽ uirtutem habent, quàm quęcũ alia uerba & signa.  Sicut etiam exorcistę ab ecclesia instituti maiorem potestatẽ habent ad expellendos dæmones, & aqua benedicta secũdũ ritum ecclesiæ,  quàm si aliis uerbis esset benedicta, aut consecrata. pro certo enim pro authoritate, & reuerẽtia ecclesię credendũ est, quòd Deus siue  per se immediatè, siue per angelos suos, concurrat ad talem inuocationem. Quarta propositio, Nulla* uerba, nec exorcismi habẽt infallibilem efficaciam ad cogendum dæmones,  & arcendum illos, ita ut semper sortiantur effectum suum. Probatur, quia cùm uerba, aut  signa non habeant talem efficaciam ex natura  sua, sed solùm uirtute diuina, aut angelica,  non alligauit Deus potestatem suam ex lege sacramentalibus uerbis, sicut sacramentis, sed  operatur quando sibi placet ad gloriam suam,  & utilitatem credentium, & multùm facit ad  hoc pietas & fides ministrorum. Idem dicendum est de reliquiis sanctorum, & signo  crucis, & cætera. Vnde aliter habent sacramenta effectum, aliter sacramentalia. Vnde Actuũ   decimonono dicitur de filiis Sceuæ, quòd inuocabant nomen domini Iesu super eos, qui  habebant spiritus malos, dicentes, Adiuro uos  per Iesum, quem Paulus prædicat. Respondens autem spiritus malus dixit, Iesum noui,  & Paulum scio, uos autem qui estis? Et insiliens inualuit contra eos. Quinta propositio est, Magi* aliquando possunt cogere  dæmones. Probatur, quia dæmon superior  habet potestatem coërcendi dæmonem inferiorem, reiiciendo, aut expellendo illum. Et  hoc est, quod Iudæi calumniabantur de Christo, In Beelzebub principe dæmoniorum eiicit dæmonia. Quam calumniam Christus non  ita confutauit, quasi hoc esset impossibile,     sed aliis rationibus & argumentis. Nec Iudæi  tantùm imponebant Christo magum esse, sed,  ut refert Augustinus libro primo, de cõsensu  euangelii, capite nono. pagani ita dicebant, &  obiiciebant Christianis, Christum magicis  artibus illa mirabilia patrasse, de qua re libros  scripsisse & reliquisse. Sexta quæstio, Magos    * nunquam puto cogere dæmones, nisi ista  ratione posita in pręcedenti cõclusione. Probatur, quia magi utuntur uerbis, & signis, &  applicatione herbarum, aut aliarum rerum naturalium: sed omnia ista non possunt cogere  dæmones, quia non est potestas quę comparetur ei. Iob quadragesimo primo. Ergo ipse  magus, aut per se, aut ratione rerum, quibus  utitur, non potest cogere dæmones. Item, ut  arguit S. Thomas, uerba de se, seclusa significatione, nullam efficaciam habent, nisi fortè  inauditam, inquantum aut sunt signa, solùm  possunt mouere intellectum in ratione obiecti, quare non possunt efficaciter, & infallibiliter cogere dæmonem. nulla enim signa  possent cogere hominẽ, qui tamẽ est multo imperfectior angelo, siue bono, siue malo, & intellectu & substantia. Septima conclusio, Magi    * habentes fœdus cum aliquo dæmone principali, possũt cogere inferiores dæmones, nõ autẽ ipsum principalẽ dæmonẽ: nõ habẽtes autẽ   tale fœdus, nullo modo possũt cogere ullum     dæmonem: sed dæmones uoluntariè concurrunt ad operationes magorum. Hæc sequitur  ex superioribus. Confirmatur, quia magi sæpe  deficiunt in suis operationibus, ut ipsimet fatentur, & seruato toto ritu & cęremonia magica. ergo manifestum est, quòd non cogunt dæ   mones. Tertia conclusio, Tota* opera & efficacia magorum fundatur & nititur in condito & pacto inito & firmato cum dæmonibus.  Ista sequitur ex præcedentibus. Nam si dæmones non coguntur, & respondent, & ueniunt  ad inuocationes magorum & aliorum hominum, manifestum est quòd hoc non potest fieri, seu prouenire, nisi ex mutua conuentione  & fœdere magorum & dæmonum, ut clarissimè patet. Ad argumenta autem in contrariũ.  Ad primum patet, quòd ille Chaldæus habebat pactum cum aliquo dæmone excellentiore, & uirtute illius poterat coërcere dæmones inferiores: & Porphyrius fortasse putabat maiorem uim inesse magicis incantationibus. Ad secundum respondet S. Thom. quòd  si Salomon instituit exorcismos tempore quo  erat dilectus Deo, potuerunt illæ incantationes habere aliquam uim ex institutione illius, sicut possent habere adiurationes institutæ ab aliquo sancto uiro, sicut habent maiorem uim adiurationes ab ecclesia institutæ.  Deus enim ex meritis & orationibus sanctorum occurrit specialiter cum operibus illorũ.  Si autem Salomon illos exorcismos ordinauit postquam recessit à cultu, & religione  Dei, dicendum est de illis exorcismis, sicut  de aliis incantationibus magicis. Ad tertium  dicendum, quòd dæmones ueniunt, & illis  mendaciis & uanissimis commentationibus  alliciunt homines, ut confidant in mendaciis  & fabulis, quomodocunque utantur adiutorio dæmonum. Ad quartum dicitur, quòd  dæmones adueniunt ad nomen & titulum  uirginitatis, ut suadeant hominibus eos amare uirginitatem, quasi sit argumentum excellentiæ & munditiæ eorum. Ad quintum  respondetur primò, quòd rarò, aut nunquam  magi utuntur solis uerbis sacris, sed semper  miscent alia uerba, aut ritum, & cæremoniam  superstitiosam. Sed si aliquando utuntur solis uerbis sacris, hoc dæmones faciunt, ut uani homines putent eos non exclusos & alienos à religione Christiana. Vel fortasse aliquando dæmones coguntur etiam à magicis,  uirtute tamen diuina, propter reuerentiam  uerborum sacrorũ, sicut suprà diximus, quòd  mali etiam aliquando faciunt miracula. Vnde Casiodorus dicit libr. 6. tripartitæ. capi. 1.  quòd cùm magus quidã perduxisset Iulianũ   apostatam ad quẽdam locum Senatus, tamen  illic aduocati dæmones apparuissent, terrore     compulsus Iulianus, frontem signo crucis muniuit, quo uiso, dæmones repente disparuerunt, quod ualde mirandum est etiam ab homine apostata. ¶ Dubitatur circa conclusiones, & maximè contra ultimam. nam multi  bona fide utuntur magicis incantationibus,  & adiurationibus, qui nec uolunt, nec uellent aliquod commercium habere cum dæmonibus. Et si putarent dæmones quocunque pacto interesse, aut dare fauorem suis operationibus, nulla ratione illis uterentur, sed prorsus abhorrerent, & cessarent à tali usu & negotio. ergo uidetur, quòd efficacia magorum  seu magicarum artium non sit semper ex instantia & commercio dæmonum, sed quòd  in ipsis ritibus & operationibus magorum sit  aliqua mala uirtus & efficacia. Respondetur,  ut ait Augustinus secundo super Genesin, ad  literam, quòd dæmon semper miscet se hominum operibus, illis ignorantibus & nolentibus, & sic sæpe contingit in istis superstitiosis rebus: homines enim, & maximè fœminę stultę bona fide utuntur huiusmodi  rebus & uerbis ad remedia infirmitatum, &  sine dubio dæmones assistunt operationibus  illorum, ut decipiant, & persuadeant confidere in rebus uanis, & hoc est fœdus tacitum  cum dæmonibus, ut Augustinus ibidem dicit. Vnde etiam est notandum, quòd licet     Augustinus dicat, quòd non potest sciri, nisi ipsis docentibus, quibus signis, aut rebus  dæmones alliciantur: tamen pro certo dæmones miscent se, & adueniunt quibuscunque  superstitionibus, ac intelligũt homines confidere, & maximè si ex intentione uellent inuocare dæmones. Ex quinta quæstione, ubi  dictum est, quòd magi fauore, & uirtute superioris dæmonis possunt cogere inferiores,  erit unum dubium, An* superiores dæmones habeant aliquam potestatem in inferiores.  Et uidetur quòd non: nam in dæmonibus  non sunt aliæ potentię, nisi intellectus & uoluntas, sed illæ non sunt potentiæ actiuę ad  extrà, ut Philosophus uidetur dicere nono  Metaphysicorum. Et patet exemplo in hominibus, ubi intellectus & uoluntas nunquam agunt ad extrà, nisi mediante aliqua  potentia. ergo uidetur, quòd dæmones  non habeant aliquam actiuitatem super alios dæmones. Item, quia uel illa potestas esset naturalis, aut gratuita: non secundum, ut constat. ergo si esset naturalis, sequeretur, quòd dæmones perfectiores in naturalibus haberent potestatem naturalem super alios angelos imperfectiores  in naturalibus. hoc est inconueniens, ergo.  Item tertiò, Si aliquid possent superiores in  inferiores, maximè uideretur quo ad motũ localem. non enim apparet quid aliud possint imprimere superiores in inferiores. Sed hoc non  uidetur, ergo nullam habent potestatẽ. Probatur minor, quia dæmones, sicut angeli, non  sunt in loco nisi per operationem: sed in dæmonibus non est alia operatio, nisi intellectus  & uoluntas, ad quas cogi non possunt. ergo   non apparet quomodo dæmones superiores  possint cogere inferiores ad motum localem.  Pro responsione est prima quæstio, Dæmones    * superiores possunt cogere inferiores. Hæc  probatur primò, quia dæmones inter se habẽt  prælationes & principatus, saltem ex nequitia  & concordia illorũ. Ex odio enim & inuidia,  qua tenentur erga homines, non est dubitandum quin percusserint fœdus, & inter se constituerint ordines & societates ad istum finẽ,  ut homines perdant: & sic, ut ait S. Tho. p. p. q.{S. Thomas.}109. artic. 2. aliqui dæmonum sunt præfecti, &  uelut principes ad imperandum aliis, & inferiores dæmones se subiiciant illis, quos potentiores uiribus uident ad propriam nequitiam  exequendam. Et ideo Christus Lucę 11. uoca-{Luc. 11.}uit societatem regnum. Omne, inquit, regnũ   in se diuisum, desolabitur: & si satanas satanã   eiiciat, quomodo stabit regnum eius? Iste est  ergo unus modus, quo superiores dæmones  possunt inferiores cogere, scilicet per imperium, cui inferiores resistere non ualent ex communi concordia. Secundo etiam ex naturalibus suis hoc possunt, quia ubicunque sunt  res subordinatæ, oportet quòd etiam actiones  subordinentur sibi inuicem. Sicut patet in rebus corporalibus, quia enim inferiora corpora naturali ordine sunt inter corpora cælestia,  actiones, & motus eorum subduntur actionibus, & motibus corporum cælestium. Sed manifestum, quòd inter dæmones aliqui sunt superiores ex naturalibus. ergo habent potestatem naturalem supra inferiores. Et confirmatur, quia dæmones habent potestatem mouendi localiter animas, & alligandi. ergo eadem ratione habebũt potestatem supra dæmones inferiores: & iste est alius modus, quo superiores  angeli possunt coërcere inferiores. unde San.{S. Thom.}Tho. 3. p. q. 43. arti. 2. ad tertium, dicit, quòd dę   mones superiores sua naturali uirtute poterãt,  & de facto aliquando pellunt dæmones à cor-{August.}poribus. Augustin. 21. de ciuit. dicit, quòd dæmones Nigromantiam potestate superiorum  dæmonum alligant aliquibus imaginibus, uel  annulis, aut aliis rebus. Et S. Tho. de anima. q.  21. dicit, quòd aliqua substatia spiritualis alicui  corpori alligetur, non est ex uirtute corporis  potentis substantiam incorpoream detinere,  sed est ex uirtute alicuius substantiæ superioris  alligantis talem substantiam tali corpori: sicut  etiam arte magica, Deo permittente, uirtute     superiorum dæmonum aliqui spiritus alligantur annulis uel imaginibus. Idem dicit 4.  cõtra Gen. capitulo 90. & multis aliis locis. Et  Petrus de Palud. 4. d. 44. q. 7. dicit, quòd an-{Palud.}gelus fortior potest sistere & tenere minus  fortem. Ad argumenta autem in contrarium. Ad primum respondetur, quòd in angelis est sine dubio potentia motiua, sed illa  non distinguitur ab intellectu, & uoluntate.  Ad secundum dico, quòd re uera ita est, quòd  ex naturalibus aliqui dæmones possent obsistere angelis, & eos coërcere, sed non permittuntur à bonitate diuina, & etiam gloriæ dotes sufficiunt ad resistendum. Ad tertium pro  nunc respondetur, quòd angelus, aut dæmon  potest esse in loco per passionem, sicut per operationem, & sic dæmon inferior patitur à superiori, per hoc, quòd applicatur loco, uel expellitur ab eo, sicut animæ sunt in purgatorio,  aut in inferno, non agendo, sed patiendo. Sed  occurrit statim dubium non dissimulandum,    * Quo pacto dæmon superior potest tenere inferiorem alligatũ annulo, aut imagini: absente  enim superiore dæmone, non uidetur quo  modo possit impedire inferiorem ne recedat.  Ad hoc respondetur primo, quòd profectò  uirtute naturali non potest alligare inferiorem, ita ut eo absente alius descendere non  ualeat. Secundo dico, quòd potest cogere illo modo, ut si discesserit, retrahat ad eundem  locum. Tertio dico, quòd potest cogere ad remanendum in imperio, cui inferior, ut dictum  est, subiectus est. Quarto dico, quòd non est  uerisimile, quòd dæmõ, qui alligatus est annulo, aut imagini, semper sit præsens imagini, sed  dicitur alligatus, quia uocatus à possessore  annuli, semper uenit, nec indiget tempore ad  redeundum ubicunque sit, & ad quamcunque  distantiam potest cognoscere quid rerum geratur apud illum, in cuius potestate annulus,  aut imago est: sed miseri magi putant se tenere dæmones tanquam compedibus, & ex maxima parte sunt fabulæ, quæ de huiusmodi dicuntur annulis, aut imaginibus.¶ Septima quæstio, An* magi uirtute dęmonum possint transmutare corpora localiter,  hoc est, transferre (ut ferunt) per multa terrarum spatia, summa celeritate. Et uidetur quòd  non, quia si corpora obedirent dæmonibus  quo ad motum localem, sequeretur quòd saltem quantum spectat ad naturam eorum, possent destruere ordinem, & machinam uniuersi, puta mouere cibum contrario motu, & tollere terram loco suo: hoc non est dicendum,  quòd aliqua creatura habeat potestatem supra totam naturam, & possit perdere uniuersum, ergo, &c. Non enim angelis subiecit orbem Deus. ad Hebr. 2. Item si habent illam,{Hebr. 2.}potestatem, quomodo nunquam liberant amicos suos à manibus iudicum? Item arguitur ex  d. c. episcopi. 26. quæst. 1. ubi, ut relatum est,  damnantur qui credunt mulierculas deferri  noctu per aëra. Item non apparet quomodo,  an impellendo, aut quomodo se habendo.  Ad hanc quæstionem sit conclusio, Dæmones    * & magi uirtute dæmonum possunt mouere,  & transferre corpora de loco ad locum. Probatur primo authoritate Augusti 3. De tri-{August.}