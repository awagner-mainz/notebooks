gladium portat, uindex enim est. Nono dico,  quòd* ex intentione occidere hominem semper est prohibitum homini priuato. nunquam  enim licet nisi in casu permisso. Non autem  est commissa cura publici boni defendendi,  nisi publicis personis. ergo nulli priuato sua  authoritate licet ex intentione occidere. Vltimo dico, quòd* omne aliud homicidium ex  intentione, est illo præcepto prohibitum, seu  publicæ, seu priuatæ personæ, præterquam in  casu præmisso, quando uita alicuius propter  peccatum eius est perniciosa Reipublicæ. Nam  de homicidio non ex intentione, quale est in  defensione sui, aut Reipub. latior est disputatio: quòd licet etiam ex iure naturali cognosci  posset, tamen quia non est præsentis speculationis, missum facio. Ex his patet quam uim     habet argumentum ex illo præcepto, quòd  non licet interficere seipsum. Cùm* enim nemo sit iudex suiipsius, ne habeat authoritatem in seipsum, nunquam licebit se interficere, etiam si dignus morte esset, & perniciosus Reipub. Tertio arguitur, & probatur conclusio, Se occidens, facit nocumentum Reipublicæ. ergo peccat. Consequentia est clara.  Antecedens patet, Quia quicquid homo est,  est ipsius Reipublicæ sicut pars sui est totius.  ergo qui se occidit, aufert à republ. quod suum  est. Quarto & ultimo probatur, Quia occidens se, facit contra præceptum de charitate.  ergo peccat. Consequentia est nota, & antecedens probatur, quia non minus homo tenetur se diligere, quàm proximum sicut seipsum: sed si occideret proximum, semper esset contra charitatem proximi. ergo se occidens, facit contra charitatem sui. Ista duo argumenta, nõ carent difficultatibus, & dubiis,  possentq́ue examinari sicut præcedentia. Sed  quia impugnando conclusionem ipsam, commodius ueritas ipsius explicabitur, nec tempus nobis suppeteret, si utrunque uellem  prosequi, ideo hoc relicto, contra conclusionem arguitur, & primo sic, Nemo potest se  saltem de industria & uolens occidere. ergo  cõclusio includit falsum, scilicet inueniri posse  tale delictum & crimẽ. Antecedens probatur,     Quia uoluntas non potest uelle nisi bonum,  ut Aristoteles habet, & impręsentiarũ pro rato  habemus: sed non esse, aut desinere esse nõ est  bonũ, imò potius malum, ergo nullus seipsum  potest interficere. Ne sufficit dicere, ꝙ cùm  anima sit immortalis, non desinit esse saltẽ meliori sui parte qui se interficit. Saltem enim argumẽtum ꝓcedit de illo, qui nõ haberet spem  alterius uitæ, qui non posset seipsum interfi.  cere, cuius oppositum ex historia constat. Et  confirmatur, quia impossibile est quòd aliquis  nolit esse beatus, ut disertè August. tenet 17.  de Ciuitate Dei. Sed qui uult esse, uult esse  beatus, cùm non possit esse beatus si non sit.  ergo non potest aliquis nolle esse, & per consequens se interficere. Secundo arguitur, Nulli facit nocumentum. ergo non peccat se interficiendo. Antecedens patet, quia non sibi, quia uolenti non fit iniuria. ipse autem  uolens patitur. ergo non patitur iniuriam.  Nec sufficit dicere, quòd facit iniuriam reipublicæ, quia saltem qui bona uenia reipublicæ,  uel adepti licentiam à republica (sicut mos  apud aliquas nationes fuit) se interficerent,  non peccarent. Et confirmatur, quia qui bona  temporalia uolens perderet, neque sibi, neque reipublicæ iniuriam faceret. ut si quis  equum suum occideret, & tamen non minus  res temporales sunt reipublicæ, quàm hominis uita, imò multo plus. ergo nec se interficiens facit iniuriam reipublicæ aut sibi. Item  licet non se defendere à latrone inuadente,  quando non potest uitam tueri nisi alterum  occidat, ergo licet se interficere. Consequentia  probatur, Eodẽ præcepto tenetur quis defendere propriam uitam, quo tenetur se non occidere, & si se posset defendere, & non se defenderet, esset contra præceptum de non se  occidendo. Quarto, licet duobus existentibus in extrema necessitate, & habentibus solum unicum panem, unde alter posset tantum  uitam conseruare, licet inquam alteri habenti panem cedere alteri, & hoc est se interficere. ergo. Quinto, si seruus esset cum rege in  naufragio, & essent in tabula, uel nauicula,  quæ utrun non posset sustinere, licet seruo  desilire in mare sine spe euadendi, ut regem  seruet à morte. ergo licitum est in casu se interficere. Sexto, licitum est damnato ad mortem,  ut fame conficiatur, oblato pane non comedere, ergo licitum est se interficere. Antecedens patet, quia licitum est, & potest parere  sententiæ, cui adiudicatum est. Septimo, licet  damnato ad mortem habita etiam opportunitate fugiendi, non fugere, sed expectare, &  sic dat operam morti propriæ. ergo. Octauo,  licet damnato ad mortem ueneni hausti haurire uenenum. ergo licet se interficere. Nono,     licet cum manifesto periculo mortis tempore pestis uisitare amicos. ergo. Decimo, Licet  nauigare cum manifesto periculo mortis. ergo. Vndecimo, Licita sunt exercitia militaria,  ut equilia, taurorum exagitatio, etiam cum  periculo mortis. ergo seipsum interficere. Probatur consequentia in omnibus his tribus argumentis, quia eodem præcepto generaliter  prohibetur interficere alium, & exponere se  periculo occidendi. ergo etiam de seipso.Duodecimo, Licet uitam breuiorem facere  abstinentiis, & duro uictu, & aliis uitæ austerioris rigoribus. ergo se interficere. Consequentia probatur ex dicto Hieronymi, Nihil interest paruo an magno tempore te interimas. Et antecedens probatur, & patet de  monasteriis, ubi certum est uitam esse breuiorem quàm extra. Decimotertio, Non tenetur aliquis constitutus in extremo periculo  redimere salutem quacunque pecunia, uel toto patrimonio. ergo non tenetur conseruare  uitam suam. Antecedens patet, Si enim quis  indigeret ad salutem herba aliqua, ut (exempli gratia) radice pontica, quam non posset  habere, nisi daret suum regnum, aut principatum, non teneretur dare. ergo. Decimoquarto, Semper est licitum subire minus malum,  ad euitandum maius malum: sed maius malum uidetur fama, & ignominia, quàm mors:     ergo saltem ad uitandum ignominiam, & infamiam licitum erit subire mortem, & se interficere. Decimoquinto, Saltem hoc, scilicet non licitum esse se occidere, non est ita per  se notum, quin possit ignorari, cum apud multos, qui reputati sunt sapientes, fuerit laudatum. ergo saltem excusabuntur illi, qui putant  se fortiter & laudabiliter agere, se interficiendo, ut Cato, Brutus, & similes. Decimosexto, Legitur de quibusdam sanctis fœminis, quòd cum essent à Tyranno damnatæ ut  igne comburerentur, ipsæ se in eum præcipitauerunt. ergo licet se interficere. Decimoseptimo, Samson, Saül, Rasias, Eleazarus, se  interfecerunt in libris Machabæorum, qui  non solum non uituperantur in Scriptura, sed  certè Samson inter sanctos refertur ab Apostolo ad Hebræ. & Eleazarus laudatur. Et  idem argumentum potest fieri de uirginibus,  cum fugientes Romanorum iniuriam, apud  Aquileiam se in flumen præcipitauerunt.¶ Pro solutione istorum argumentorum multa & uaria possent adduci, quæ si tempus ferret, non essent inutilia uel iniucunda tractatu, sed pro temporis breuitate solutionẽ illorum inquantum potero, paucissima uerba conferam. Pro elucidatione ergo primi argumenti est aduertendum, quòd* obiectum uoluntatis non est solum uerum bonum. Cùm enim     obiectum non moueat uoluntatem nisi mediante cognitione, nihil refert ad mouendum  uoluntatem an sit uerum bonum, aut æstimetur uerum bonum. Itaque cùm interficere  seipsum, aut prorsus non esse, possit æstimari bonum, ex hac parte non impeditur, quin  possit aliquis sciens, & uolens seipsum interficere, cùm possit errare, & æstimare sibi bonum esse. Sed quoniam ista solutio solummodo ostendit aliquem ex errore posse uelle non  esse, & per consequens se interficere, dico secundo, quòd nõ inconuenit aliquem sine errore quocunque uelle non esse. Pro quo aduertendum, quòd sicut non inconuenit aliquid esse secundum se bonum, & tamen ex aliqua circunstantia fieri malum, ita econtrario  aliquid, quod absolutè est malum, potest ex  aliquo adiuncto fieri bonum. Atque in proposito non esse, licet absolutè sit malum, tamen tanquam medium ad uitandas miserias  non solum potest æstimari bonum, sed re uera  esse bonum. Et quamuis esse secundum se sit  bonum, tamen coniunctum cum aliquo malo, potest non solum æstimari, sed fieri re uera malum. Vnde dico, quòd damnati sine quocunque errore cupiunt non esse. Quanquam  enim esse absolutè esset eis bonum, tamen tale  esse, scilicet cum summa miseria, re uera est eis  malum, & melius esset eis non esse, quàm sic     esse. Quod Dominus in Euangelio satis apertè ostendit dictum de Iuda traditore, Bonum  erat ei, si natus non fuisset homo iste. Luc. 23.{Luc. 23.}Quamuis enim aliqui ita hunc locum intelligunt, ut melius quidem fuisset Iudæ non  nasci, non tamen melius non concipi, aut  non esse. Tamen non puto Christum habuisse respectum ad differentiam illam inter natum esse, & conceptum esse, & prorsus esse,  sed absolutè protulit, melius futurũ illi omnino non esse, quàm ita perditum esse. Vnde  Ecclesiastici 30. Melius est mors, quàm uita{Eccles. 30.}amara. Quare damnati non errantes, sed rectè intelligentes, cupiunt non esse. Et hoc  plusquam satis ad primum argumentum. Sed  instabat in confirmatione, quòd omnis homo necessario appetit beatitudinem, quam  nõ potest habere si non sit: & per consequens  uidetur quòd necessariò uellet esse, neque  posset uelle non esse. Ad hoc argumentum  quamuis multifariam possit respōderi, tamen  pro nunc dico, quòd nullus potest uelle absolute quod scit se nunquam adepturum, &  per consequens nec medium eligere, ad consequendum illud, quod consequi non sperat.  Quare cùm damnati firmiter credant se nunquam futuros felices, fit ut nec etiam esse uelint, quod tamen necessarium est ad felicitatem: & eo ipso quòd damnati cupiunt felices     esse, cupiunt miserias uitare, quas fugere non  possunt, ac per consequens uellent non esse.  Pro secundo argumento, eiusq́ue confirmatione est notandum, quòd differentia est inter alias res corporales, & inter uitam hominis. Est enim homo ita uerus dominus, ut possit pro suo arbitrio uti omnibus illis. Omnia  enim Dominus subiecit pedibus eius: quare  non tenetur homo ad conseruationem rerum  temporalium, sed potest pro sua uoluntate, uel  tenere, uel dimittere. Vnde occidens proprium  equum, aut comburens propriã domum, nulli facit iniuriam: non est autem ita dominus,  aut corporis, aut uitæ propriæ. Est enim[*] solus  Deus dominus uitæ & mortis, & quantum ad  hoc homo peculiariter est seruus Dei: unde occidens seipsum, occidit alicui seruum, & facit  iniuriam Deo, à quo tantum dono utendum  accepit, non perdendum. Et sicut non est immunis ab iniuria qui alium interficit, etiam  alio petente, quia scilicet ille non est ita dominus uitæ suæ, ut possit facultatem cuiquam  dare sibi uitam eripiendi: ita & qui seipsum  interficit, iniuriæ reus est. Vt enim apud Ciceronem Pythagoras ait, Prohibetur mortales  sine iussu imperatoris uel domini de præsidio  & statione uitæ discedere. Pro tertio argumento, Quamuis nonnulli in illa sint opinione, ut putent hominem teneri ad tuendam     uitam, quandocun licitè potest: tamen dico, quòd* non solum in isto, sed in multis aliis  casibus homo posset licitis mediis uitam seruare, & tamen non tenetur. Vnde si inuasus à  latrone, aliter non posset se defendere, quàm  latronem interficiendo, non dubito, quin sit  opus consilii, & perfectionis, permittere se  occidere potius, quàm latronem in tali statu  mittere in perditionem. Quod probatur. Si  enim Christianus deprehensus in solitudine  à Pagano inuaderetur, eo ꝙ Christianus esset,  dico quòd posset se ab illo defendere, etiam licitè, & sine scandalo fidei: tamen nemo dubitaret, quin esset opus patientiæ, ferre æquanimiter mortem in testimonium fidei. Probatur secundo, Christus licitè se poterat defendere à Iudæis uel Gentilibus, qui tyrannicè  oppresserunt illum. ergo non quicunque licitè potest saluare uitam suam, tenetur. Item  decem millia martyrũ, qui pro Christo mortui sunt, non uidetur quòd non potuissent se  defendere licitè, & pugnare aduersus tyrannos, sicut & nunc Christiani se tuentur contra Paganos. Vnde non dubito, quin plerun   martyrium sit sub cõsilio, & quòd multi martyres se ultro martyrio obtulerunt, cùm ad  hoc non obligarentur: quod satis consonum  uidetur consilio Apostoli ad Rom. 12. Non  uos defendentes charissimi, sed date locum     iræ. Et Dominus in Euangelio Matth. 5. Ego{Matth. 5.}autem dico uobis, non resistere malo. Imò iste  uidetur error Iudæorũ, quem Dominus apud  Matth. 5. elidit, quòd putabant non esse laudabile, si quis iniurias patienter toleraret. Pro  quo est considerandum, quòd licet (ut dictum  est) homo non sit dominus sui corporis, aut  uitæ suæ, sicut aliarum rerum, tamen aliquid  dominii & iuris habet in uita sua, ratione cuius qui nocet in corpore, nõ solum facit Deo,  qui est supremus dominus uitæ, sed etiam ipsi  homini priuato iniuriam. Hoc ergo ius, quod  homo habet in proprium corpus, potest homo laudabiliter dimittere, & perdere, quamuis  habeat ius se defendendi, & sic patienter ferre  mortem. Contra hanc tamen solutionem potest instari, quòd quilibet tenetur defendere  uitam innocentis, si quis per uiolentiam uelit  eum interficere. Vnicui enim Deus mandauit de proximo suo. Et prouerb. 24. Erue eos,{Prouer. 24.}qui ducuntur ad mortem, & eos, qui trahuntur ad interitum, liberare non cesses. Vnde si  quis posset innocentem eripere de manu inuasoris, & non faceret, esset reus homicidii. Ex  hoc sic arguitur, plus tenetur homo seruare  propriam uitam quàm uitam proximi: si ergo  tenetur homo defendere uitam proximi ab in  iusto inuasore, ergo etiam propriam uitam.  Ad hoc primo dico, quòd nõ est exploratum,     quòd* semper homo teneatur defendere uitam proximi, etiam quãdocun licet. Si enim  Christianus se ultrò offerret tyranno, ad augmentum fidei, etiam extra tempus necessitatis, quãdo scilicet est opus consilii, dato, quòd  Christiani possent illum eripere de manu tyrāni, & licet sine scandalo, credo quòd nõ tenerentur, & sic nõ est uniuersaliter uerũ, quòd  quilibet tenetur defendere uitam innocentis,  etiam cum licitè potest, ut patet de Petro Apostolo quem Dominus repræhendit, quia uolebat eum eripere de manibus Iudæorũ. Secundo dico negando consequentiam. Ne sequitur, quòd si teneor defendere uitam proximi,  quòd tenear defendere meã. possum enim, ut  dictum est, cedere iuri meo, non autẽ iuri fratris mei. Exemplum est clarum. Certũ est enim  quòd non teneor defendere bona temporalia  mea, iuxta id, si quis petierit à te tunicam, daei & pallium. Et tamen si possem sine periculo  meo defendere bona innocentis à raptore, &  latrone, certum est quòd teneor. Simili ergo  modo quamuis possum non defendere uitam  meam, non possum non defendere uitam proximi. Pro quarto argumento licet multi uertant in dubiũ, an liceat pro priuata persona ponere uitam, & plures partem negatiuam defendunt, tamen ut aliâs à me disputatum est, puto    ꝓbabilius hoc esse & laudabile, & uidetur laudatum à Domino in illo loco, Maiorem dilèctionem nemo habet, ut animam suam ponat  quis pro amicis suis &c. ubi non distinguit de  priuata persona, aut publica. & Ioan. In hoc cognouimus charitatem Dei, quoniam ille animam suam pro nobis posuit, & nos debemus  pro fratribus animas ponere. Ne uidetur solum loqui pro spirituali bono proximorum.  Statim enim subditur, Qui habet substantiam  huiusmodi, & uidet fratrẽ suum necessitatem  habere, &c. Cantic. 8. Fortis est ut mors dile-{Cantic. 8.}ctio, quia scilicet facit ꝓ amico mori. Ad Eph.{Ephes. 5.}5. Viri diligite uxores uestras, sicut Christus dilexit ecclesiam, & semetipsum tradidit pro ea.  & j̄. Ita uiri debent diligere uxores suas, sicut  corpora sua. Et item, Vnusquis uxorẽ suam  diligat sicut seipsum. & Arist. 9. Ethic. Omni-{Aristotel.}no debet maximam honestatem esse, mortem{9. Ethico.}etiam appetere pro amicis: & filium patrem potius, quàm se redimere oportet, & honestius  esse, parentibus alimentis opitulari, quàm sibi  ipsis: quòd si in extrema necessitate habet panem uitę necessarium patri relinquere, non est  dubium, quin etiam liceat amico dare. Quare    * omnino concedo in casu proposito in argumento, quòd licet panẽ alteri cedere cum certa pernicie propriæ uitæ. Sed contra hoc uehementer urget. Sit enim casus, quòd sint in extrema necessitate filius cũ patre, & alio extraneo, & filius habeat unicum panem. Sic arguitur, Sequitur, quòd filius potest dare panẽ extraneo, relicto patre. Consequens autem est  contra ordinẽ charitatis. ergo non sufficienter  respondetur ad argumentum. Consequentia  probatur, quia postquam filius habet ius seruandi sibi soli panem, si potest iuri suo cedere,  ergo relinquere extraneo, & nullam iniuriam  facit patri, cùm pater nihil iuris habeat in pane  illo. Ad hoc nego consequentiam. Quanquam  enim filius possit sibi panem retinere, & potest cedere iuri suo, nõ tamẽ cui uult, sed tenetur ex ordine charitatis subuenire potius patri,  quàm extraneo: & eo quòd panis est in potestate filii, pater habet maius ius ad panẽ, quàm  extraneus. Et per hoc patet ad quintum argumentum. Credo enim quòd in illo casu seruus  possit relinquere nauiculam, aut tabulam, certus mori, & non solum pro rege hoc esset laudabile, sed pro quocunque etiam amico, aut  proximo, quod Lactantius libro 5. de iustitia,{Lactantius.}cap. 18. disertè cõmendat. Quid (in quit) iustus  faciet, si nactus fuerit aut in equo saucium, aut  in tabula naufragum? non inuitus, confiteor,  morietur potius, quàm occidet. At stultitia est,  inquiunt, alienæ animæ parcere cum pernicie  suæ, nunc etiam pro amicitia perire stultum iudicabitur. Et reliqua, quæ in hunc locum eloquentissimè congerit. Est sine* dubio pro     amicis animam ponere stultitia huius mundi,  quæ tamen sapientia est apud deum. Pro sexto  argumento dico,* quòd talis tenetur comedere. & sanct. Tho. 2. 2. q. 69. art. 4. ad 2. dicit,  Quòd si non comederet, se interficeret. quod  probatur, quia tenetur uti ad conseruandã uitã   omnibus mediis à iudice nõ prohibitis: iudex  autem nõ prohibuit, imo ne potuit quidem  prohibere, ne oblato pane nõ ederet: non enim  damnauit eum ut mortem sibi daret, sed solùm  ut pateretur: ut patet, quia comedens non facit  cõtra sententiã iudicis. ergo nõ est pœna inflicta à iudice, ut ipse se ab esu abstineat. Ita si licet ei comedere in casu posito, quod ꝓ cõfesso  uideo inter oẽs constare, omnino uidet̃  ꝙ tenetur. Pro septimo argumẽto similiter dico sicut  ad sextũ, ꝙ  * talis tenet̃ fugere, quia nõ est pars  pœnę inflictæ à iudice, ut maneat in carcere. ad  minus dico, ꝙ idem est iudiciũ de eo, qui est in  carcere, & de eo qui est in sua libertate, & si latro peccat, ultro se offerendo iudici & carceri,  etiã peccat, si liberè potest fugere, & nõ fugit.  Pro octauo, certè* non uideo quare id sit  negandum licere. etenim sicut sunt alia supplicia decreta cõtra nocentes, quare non posset id institui ut ueneno tolleretur, quòd sic  illud supplicium potest esse iustum, cùm aliter  illa pœna irrogari non potest, nisi ut ille uenenum epotet, nihil uidetur cur non liceat ei     haurire uenenum. Sicut licet damnato ad supplicium ascẽdere scalas, & ei qui damnatus est  gladio, parare iugulum. neque enim unus magis cooperatur morti suæ, quàm alius. ergo si  dicatur non posse tale supplicium constitui,  consequenter dicendum est non esse licitum  uenenum sumere damnato à tyranno, sicut neque se iugulare, aut gladio incumbere: hoc autem est probabiliter dictũ. Non tenetur enim  sibi aliquis pœnam inferre, sed solùm ferre: unde nõ uidetur posse constitui pœna, ad quam  necessarium sit ipsum nocentem cooperari.  Mihi tamen primum magis placet quàm hoc,  neque ualet, ergo posset dãnari ut seipsum iugulet, hoc enim potest fieri per alium, quod  nõ est de haustu ueneni, sed de hoc disputari  potest. Ad nonum patet ex solutione ad quartum & quintum, Vbi* enim amicus meus indi  geret auxilio meo, uel obsequio in ægritudine  uel consilio meo in conscientia, non dubito  quin possem consulere illi, cum quantocunque periculo meo, quòd si nihil essem profuturus, profectò non uidetur carere temeritate exponere me periculo graui sine ullo fructu: quanquam hoc ipsum scilicet amicitiam,  & fidem in amicis seruare magnus fructus est.  nec uellem uxorem damnare, quæ etiam cum  magno periculo marito peste laboranti assideret, etiam si hoc officiũ nõ esset illi ullo pacto     profuturũ, sed ut pereũti amico officiũ & cõsolationẽ prestaret. Ad decimũ & undecimũ est*   aduertendũ, ꝙ ad cognoscendũ quid in hoc  casu liceat, nõ oportet solùm habere respectũ   ad circunstantias pro tẽpore occurrentes, sed  quę magis, & quod ut in plurimum contingat: neque respectus habẽdus magis est ad bonum uel malum priuatum, quàm ad bonum  uel malum publicum & commune, nauigatio  etiam pro tempore periculoso est utilis bono  cõmuni. Ex communicatione enim nationũ   & prouinciarũ respub. magna commoda accipiũt & in pace & in bello. Quare si propter periculum tempestatum homines deterrerẽtur à  nauigatione, fieret magna iactura publici boni, cùm aut uix, aut nunquã, nauigari sine magno periculo possit. & eodem modo de exercitiis militaribus dicẽdũ: omnino enim est necessarium reipub. milites habere ad defendendũ patriam, qui sine militari exercitio inutiles  bello essent. Sunt autẽ quidem exercitia militaria parũ periculosa, ut sunt equestria, & alia  multa, quæ sufficiunt ad exercẽdos milites, &  ideo aliis multùm periculosis uti illicitũ esset:  uerum si nõ possent milites exerceri sine etiã   magno & graui periculo, non ideo ommittenda essent bellica exercitia. Minus enim malum  temporale tolerandũ esset ad euitãdũ maius,  ne scilicet patria perdatur, & tyrāni occupent     illam, aut in bello uictores hostes multo plures cædant, quia non sunt exercitati milites,  quàm si omnia exercitia assumere potuissent.  Ad duodecimum argumentum dico, quòd    * nullo modo licet abbreuiare uitã, sed est considerandũ, quòd (sicut in materia de abstinentia late disserui) aliud est uitam minuere, aut  non proferre. Secundò est aduertẽdum, quòd  homo, licet teneatur nõ abrumpere uitã, non  tamen tenetur omnia media etiã licita facere,  ut longiorem uitã faciat. Quod manifeste patet, dato, quòd aliquis certò sciat, quòd in India est salubrior & clemẽtior aura, & quòd ibi  diutiùs uiueret quàm in patria, non tenetur  nauigare in Indiam, imò nec de una ciuitate  ad alìam salubriorem. Nec enim Deus uoluit  nos tam solicitos de longa uita. Similiter dico  de alimentis, quòd quædã sunt, quæ non sunt  propriè alimenta, quia de se sunt insalubria, &  nociua humanæ ualetudini, & istis uti esset  interficere se, nec solùm intelligo de uenenis,  sed etiam de aliis insalubribus cibis, ut si quis  uelit uictitare ex fungis, aut crudis herbis, &  acerbis, aut aliis similibus. Alia sunt alimenta,  quæ licet non sint ita salubria sicut alia, non tamen sunt contraria uitæ humanæ, ut pisces,  oua, potus aquæ. Itẽ dico, quòd oportet respicere ad id, quod cõmuniter accidit. Est autem  commune, ut plures in iuuentute reperiantur     ex lautis, quàm ex pœnitentibus, plures enim  interficit gula, quàm gladius. Istis præmissis  dico ad argumentum, quòd* non est licitũ uitam breuiorem reddere alimẽtis insalubribus  & nociuis. Secũdò, quòd non tenetur homo  uti alimentis optimis, nõ nociuis ut piscibus.  Neque enim si medicus consuluit, quòd si bibãt uinum, uiuẽt diutiùs decẽ annis, quàm cũ   aqua, ideo non licebit abstinere à uino: potus  enim aquæ nõ est contrarius uitæ, neque hoc  est uitã minuere, sed non producere, ad quod  non tenetur quisquam. Hoc dico de sanis &  bene habentibus. ægrotantibus enim aliqui  sunt insalubres, & nociui, qui fanis sunt salubres. Vnde ægrotis non esset licitum huiusmodi alimentis uti: sed de hoc uide in materia de  abstinẽtia latiús. Et idem est de mediis, & aliis  pœnitẽtiæ exercitiis iudicium. Per hoc etiam  patet ad decimumtertium. Non* tenetur quis,  ut dixi, omnia media ponere ad seruandum uitam, sed satis est ponere media ad hoc de se ordinata, & cõgruentia. Vnde in casu posito credo, ꝙ non tenetur dare totum patrimonium  pro uita seruanda. & reputatur non habere remedium, & alius qui negat remedium, est homicida. Ex quo etiã infertur, ꝙ cùm aliquis sine spe uitę  ægrotat, dato quòd aliquo pharmaco pretioso posset producere uitã aliquot horas, aut etiam dies, nõ tenetur illud emere, sed     satis erit uti remediis communibus, & ille reputatur quasi mortuus. Ad decimumquartum  dico, quòd uita* est maius bonum, quàm bona temporalia, inter quæ gloria, honor, & fama reponuntur. Cuncta enim quæ habet homo, pro anima sua dabit: omnia enim illa ordinantur ad uitam humanam sicut ad finem. Vnde Salomon dicit, Curam habe de bono nomine: hoc enim permanebit tibi magis, quàm  mille thesauri. Nō comparat bonum nomen  ad uitam, sed ad thesauros. & alibi, Melius est  nomen bonum, quàm diuitiæ multę. & Eccle.{Ecclesi. 30.}30. Non est census super salutem corporis. Dico ergo, quòd non licet ponere uitam pro fama aut gloria. Vnde non solùm qui se interficiunt, sed qui sine alio titulo ponunt uitam in  magno periculo propter gloriam humanam,  grauiter delinquũt. Et Arist. 3. Ethico. ait, Vltimũ malorũ mors. Pro his omnibus quatuordecim argumentis est considerãdum, quòd in  eis omnibus non est tractatum, an aliquis ex  intentione, & uolẽs, possit se occidere, sed solùm præter intentionem. ut patet in omnibus  illis, & ideo nihil possunt probare contra intentionẽ conclusionis propositæ. Vnde solùm  concedimus, quòd nõ possit se interficere ex  intẽtione ut se interficiat. Vnde siue id, quod  in argumentis propositum fuit, sit licitum, siue non, nihil procedunt contra cõclusionem,     non enim id est se interficere, ut in proposito  accipimus, sed solũ mors imperata, ex tali actu  uolo me occidere. & ideo grauius argumẽtum  est decimumquintum, Vtrum* Brutus, Cato,  Decius, & alii innumeri, qui se occiderunt, nõ   poterant ignorare inculpabiliter talẽ mortem  esse illicitam, cùm ipsi omnino crederent esse  optimam, & honestissimã, & à uiris, qui pro  sapientibus habiti sunt, laudantur. Respondetur, Nō uidetur maius dubium, quàm de aliis  diuinis præceptis. Multa enim sunt præcepta  diuina, quæ apud paganos fuerunt, & hodie  sunt ignorata, ut de fornicatione, de uindicatione iniuriæ, in quibus tamen non damus  ignorãtiam inuincibilẽ, sed dicimus cum beato Paul. ad Rom. 1. quòd in pœnã perfidiæ suæ   tradidit illos Deus in reprobum sensum, ut faciant ea quæ non conueniunt, repletos omni  iniquitate, malitia, fornicatione, homicidiis,  &c. & sic ꝙ excusantur, est sapiẽtia huius mũdi, quæ est stultitia apud Deum. Quòd autem  in lumine naturali cognosci possit, illicitũ esse  seipsum interficere, patet, quòd philosophi  studiosi uirtutis, id docuerunt, ut patet ex Ari  sto. 3. Ethico. dicente, quòd est nõ magnanimi  mortẽ sibi consciscere, sed pusillanimi, & non  potẽtis ferre uitæ labores. & Cicero, mortem  (inquit) cur mihi consciscerẽ, cùm causam nullam habeam? cur optarẽ mulctas? quāquã hoc     ipsum sapienter, sapientis enim est neque optare mortẽ, neque timere. Ad ultimũ de Samsone, Rasia, Saüle, &c. non similiter de omnibus  dicẽdũ uidetur. Samsonem enim necessarium  est excusare, quem Paulus retulit inter iustos.  Vnde Augu. dicit Samsonem hac ratione excusari, quia spiritu Dei motus fecit, nec hoc  est diuinare, sed habetur expressè ex historia  Iudicum, ubi dicitur orasse Dominũ, ut redderet ei pristinam fortitudinẽ, ut ulcisceretur  se de inimicis suis: quamuis posset & alia solutio dari. Non enim interfecit se ex intẽtione,  sed uoluit hostes opprimere, & interficere, ad  quod secuta est mors ipsius. ipse enim bene  optasset alios perdere se saluo, si fieri potuisset: hoc autem sine noua reuelatione habetur  licitũ. Quis enim dubitat, quin aliquis in prælio, uel defendẽdo ciuitatem, posset certus de  morte facinus aggredi, quod sit quidẽ patriæ   saluti, hostibus autẽ magnum detrimentũ futurũ? ut de Eleazaro legitur 1. Mach. 6. qui ingressus sub uẽtre elephantis, cui regem Antiochũ   residere credebat, elephantẽ quidem gladio cõfodit, ipse uerò bestiæ ruina oppressus, præclaram mortẽ inuenit, quia se libẽter (ut dicit scriptura) pro populo suo posuit. quod factũ adeò  nõ uituperatur, ut Ambro. libro de officiis, c.  de fortitudine, Eleazarũ mirificis efferat laudibus. Atque ita uidetur posse excusari Samson     sine recursu ad instinctum cælestem. Eodem  modo Eleazarus se interfecit, sicut Samson.  De Saüle uerò nõ est idem iudiciũ: cùm enim  dimissus esset, imò repulsus à gratia Dei, non  est necesse quærere excusationes. Sabellicus  scribit Saülem nõ se interfecisse, sed cogitasse  quidẽ de morte sibi consciscenda: uerùm quia  uisum est impium uitam uiolenter abrumpere, ab Amalecita quodam ignorante quis esset, interfectum. Sed est turpis lapsus Christiani historici, cũ primi Regum ultimo legatur  Saülem incubuisse super gladium suũ, & sic ui  tam finiisse. Rasias uerò probabilius posset  excusari, quamuis S. Tho. secunda secundæ, q.  64. articu. 5. non excuset illum. super qua re  est contentio inter Nicolaum & Burgẽsem, quos uidere poteris ad longum. Et ista quantum ad  pręsentem relectionem sufficiant.*   *  *REVERENDI PATRIS  FRATRIS FRANCISCI A VIctoria Relectio de Simonia.Locus relegendus est   Matth. 10.     "Cratis accepistis, gratis date."SVMMA.-    1 An licitum sit dare aliquid temporale pro spirituali.-    2 Simoniæ definitio. Et quid sit. Et unde sit dicta simonia.-    3 Simoniæ obiectum circa quod uersetur.-    4 Spirituale quid dicatur in materia simoniatica.-    5 Simonia, quòd non committatur nec circa scientiam,  aut doctrinam, nec circa aliud spirituale à spiritu  creato.-    6 Spirituale, quòd in hoc proposito uocetur donum Spiritus sancti.-    7 Simoniæ in definitione, quid per emptionem, & uenditionem intelligitur.-    8 Emptio, & uenditio rerum spiritualíum quòd non solùm sit simoniaca, sed omnino dispensatio, & permutatio non gratuita.-    9 Simonia, quòd sit illicita.-    10 Simonia, quòd sit diuino iure prohibita.-    11 Simonia, quòd sit iure naturali prohibita.-    12 Simonia omnis an sit iure diuino prohibita, & an aliqua sit solùm iure positiuo.-    13 Contractus aliquis, qui non nunc est simoniacus, an sit  uel poßit uire positiuo fieri simoniacus.-    14 Spiritualia, quòd sint aliqua iure positiuo. Et quæ   sint.-       15 Emptio, aut uenditio eorum, quæ iure positiuo sunt  spiritualia, quòd sit iure diuino prohibita.-    16 Simonia aliqua, quòd sit omnino præcise de iure positiuo.-    17 Simonia an sit aliqua circa ea quæ sunt ueré spiritualia, & secundum se & de iure positiuo. Et quomodo  contractus aliquis, uel permutatio spiritualis secundum se de iure positiuo sit simoniaca.-    18 Simoniæ peccatum, quòd in lege scripta & potuit esse, & fuit.-    19 Simoniæ peccatum quòd in lege naturæ & potuerit  esse, aut fuerit.-    20 Simoniæ crimen, an inter paganos, & idololatras esse  potuerit.-    21 Emptio, aut uenditio, quòd non solùm ex intentione  apud idololatras fuerit crimen simoniæ uerũ, sed etiã   ex obiecto.-    22 Simoniacus an sit is, qui timore, consanguinitate, precibus, & fauore, aut obsequio administrat spiritualia.-    23 Simoniacũ quòd non sit conferre spirituale sine respectu ad cõmodum, uel incõmodũ, timore indignationis.-    24 Spirituale dare ex timore alicui digno, quòd uideatur  non esse malum.-    25 Spirituale dare digno ex timore mali temporalis, ut uitæ, aut exilij, aut carceris, dummodo hoc nõ redundet  in aliquod commodum temporale, uel sit ex pacto, aut  aliquo modo per modum pretij, quòd non uideatur  esse malum.-    26 Collatio spiritualis ratione consanguinitatis an sit simonia.-    27 Conferre beneficium intuitu consanguinitatis, quòd  non sit simoniacum.-       28 Beneficium si quis conferat cõsanguineo, aliàs idoneo,  quantumcunque motus à consanguinitate, quòd non  peccet mortaliter.-    29 Pontifices parati ad dandum beneficia consanguineis  sine deliberatione, quòd peccent mortaliter.-    30 Beneficia conferre propter preces principaliter, an  sit simonia.-    31 Conferre spiritualia ad captandum quodcunque cõmodum non spirituale, siue digno, siue indigno, quòd  sit illicitum.-    32 Conferre spiritualia ad captandum quodcunque commodum non spirituale, quomodo ignorat author an  hoc sit mortale, si aliàs collatio fiat digno.-    33 Conferre spiritualia ad captandum quodcunque commodum non spirituale, quomodo si fiat digno, non  putat hoc peccatum esse propriè simoniam, author.-    34 Simonia, quomodo esset, si fauor, uel preces, uel laus resoluerentur tanquam pretium in aliquod temporale.-    35 Simonia, quomodo fortè esset, si preces, fauor, uel laus,  & amicitia deducerentur in pactum.-    36 Simoniacum quòd sit, conferre officium ecclesiasticum  pro obsequio, quum tale obsequium est pecunia æstimabile, ita quòd tandem resoluitur in commodum temporale. Et quid si non adsit pactum expressum, uel  tacitum.-    37 Præstare obsequium pontifici, ut illa ratione posset  consequi beneficium, an, & quando esset simoniacum.-    38 Simoniacus an poßit esse summus Pontifex.-    39 Papa, quòd in simonia, quæ est iuris diuini, æquè, uel  grauius poßit esse simoniacus, sicut alius homo.-    40 Simoniacum utrum sit sperare beneficium spirituale     ex officio temporali.-    41 Spiritualia promittere, an sit simonia.-    42 Simonia, quòd in beneficijs uniuersaliter sit de iure positiuo, & quomodo Papa poßit ea uendere sine rationabili causa, & sine uitio simoniæ, uel ex rationabili  causa, & sine peccato.-    43 Vendere Canonicatum simplicem, quòd nõ minus sit  simonia, quàm uendere beneficium cum cura animarum.-    44 Papa, quòd non poßit uendere sine uitio simoniæ ex  quacunque causa quodcunque beneficium ecclesiasticum.-    45 Præbendæ omnes militares, quas commendas uocant,  quòd authoritate Papæ poßint uendi pro temporali  sine uitio simoniæ.-    46 Commendæ, quòd pro beneficio commutari non possint, etiam ex authoritate Papæ.