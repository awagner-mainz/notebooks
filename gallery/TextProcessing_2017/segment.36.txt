nitate, qui dicit, dæmones adhibere semina  corporalia ad aliquos effectus producendos:  hoc autem non fit nisi per motum localem.  ergo, &c. Item angeli mouent cælos, &c. Item  patet, Satan concussit quatuor angulos domus Iob, quæ corruens oppressit liberos eius.  Iob. 1. Item patet manifestè in obsessis à dæmonibus, quos dæmones aliquando inuitos  mittunt in ignem, & pręcipitant deorsum, &  iactant, & raptant uariè: nec uidetur alius modus, quo dęmon possit occupare humana corpora, nisi subiiciendo quo ad motus locales,  ut mouendo linguam, aut tenendo alia organa, & membra corporalia. Vnde nulla ratione potest negari, quin dæmones possint mouere localiter corpora. Item quia angeli mouent cælos, mouent animas. Item assumunt corpora frequenter, & apparent in  eis. quod non fit sine motu locali. Ad argu  gumenta autem in contrarium, ad primum  respondetur, quòd nec unus angelus, aut unus  dæmon, nec omnes simul possent aut sistere  cælum, aut contrario motu mouere, aut terram mutare de loco suo, ut ait. S. Thom. de po-{S. Thom.}tentia, q. 16. art. 8. & 3. contra Gen. cap. 108.  & ratio est connexio, & ordo uniuersi, contra quem nulla causa particularis potest ex ipso  ordine naturali, sicut nec omnium dæmonum  artificio posset dari uacuum. Posset enim dæmon tollere aërem de loco ubi est: sed hoc  supposito, omnes dæmones non possent obsistere, quominus alius aër succederet in loco  prioris. Ad secundum de illo capite episcopi. Iurisconsulti ex illo loco multùm dubitant,  utrum ea quę feruntur de istis mulierculis strigibus, an uerè gerantur, an sit sola illusio sensuum. Et uix adduci possunt, ut credant inueritate mulieres transferri per aëra, & deduci in solitudinem, aut in quemuis locum in  societatem hominum, & dæmoniorum. Et  quidam frater Samuel ordinis minoris proprio opusculo satagit defendere hanc opinionem, quòd nunquam uerè dæmon transferat  huiusmodi mulierculas, sed quòd rapit sensus  earum, & relinquit uelut exanimes, & interim  illudit, & commouet ita sensus interiores, ut  uerè putent illa geri, scilicet se uolare, & uerè  commisceri concubitu aut dæmoni, aut alicui     ex suo satellitio, cum tamen nũ fuerint mutatæ. Et dominus Abulens. testatur se experientiam de hoc sumpsisse, cùm muliercula una ex  illo numero coram se unxisset se unguento, statim corruisse sine sensu, ita ut titione pedem  illius combusserit, nec excitaretur, sed post  spatium temporis cum ad se redisset, narrabat mirabilia, scilicet fuisse in campo cum  multitudine hominum, & alia, quæ solent  referri. Sed frater Ioannes Dodo ordinis prædicatorum fecit apologiam contra Samuelem,  ubi tuetur sententiam, quòd licet ita sit, quòd  plerunque ista fiant à dęmone per solum pręstigium, & illusionem sensuum, tamen aliquando uerè gerũtur. Et ita tenet Turre Cremata super illud c. episcopi. Et ita tenendum,  quia postquam dęmones possunt realiter ista  facere, credendum est, quòd aliquando uerè  faciant. Et hoc exploratum, & compertum est  multis testimoniis, & experientiis. Ad uerba  autem c. respondetur à Turre Cremata, quòd  in illo capitulo multa continentur, quę uerè  non gerebantur, ut quòd equitarent cum Diana, cum Herodiade. nam Diana nulla est, Herodias autem est in inferno, nec permittitur  exire ei, nec est mulier, sed sola anima. Item  quòd ueri essent ibi equi, aut bestiæ, quibus  per aëra uolarent. Equi enim, & alia, quę ibi  continentur, non uerè, sed pręstigiosè facta     sunt: non negat autem, quin mulieres possent  uerè à dęmonibus portari per aëra.¶ An* magi possint pro suo arbitrio immutare corpora, immutare inquam alterando secundum qualitates, immittendo morbos, &  contrà pręstando sanitatem. Et uidetur quòd  non. Nam dęmones, quorum uirtute magi  operantur, sunt incorporei, & immateriales:  cùm ergo nihil agat nisi in sibi simile, non uidetur qua ratione possint dęmones imprimere qualitatem corporalem in rem materialem.  Item sanctus Augustinus, ut suprà citatum est,  negat quòd illę incantationes sociorum Vlyssis, & Diomedis, quæ dicuntur à Circe factæ,  fuerint uerę, sed solum secundum apparẽtiam  sensuũ. Sed si dęmones possent immutare materiam, eadem ratione possent immutare figuras rerum naturalium, & sic potuissent uerè  socios Diomedis & Vlyssis retinere sub figuris ferarum, & uolucrum. Item grauissimum  periculum imminet nobis à magis, qui cùm  sint socii dæmonum, reputandi sunt tanquam  hostes mortalium, si morbos, & mortes possint inferre hominibus: nec est uerisimile,  quòd Deus talem potestatem permiserit dæmonibus ad perniciem humani generis. Item si  possunt sanitatem præstare, sequeretur quòd  possent ab omni morbo sanare, & sic facere  homines immortales. De hac quæstione Philosophorum non fuit una sententia. Auicenna  quidem posuit, quòd substantia spiritualis,  quę cælos mouet, non solum mediante cælesti  motu effectus in inferioribus corporibus causat, sed etiam præter omnem corporis actionem: uolens quòd materia corporalis multo  magis conceptioni & imperio spiritualis substantiæ, quàm cuique corpori naturali subiiciatur, & ex hac causa prouenire dicit inusitatas permutationes aëris, & infirmitatum  curationes, quæ nos miracula dicimus. Et  ponit exemplum de anima, ad cuius imaginationem absque omni alio corporali agente  transmutatur corpus, & ad calorem & ad frigus, & quandoque ad febrim, uel lepram.  Conformiter ad hanc opinionem dicendum  esset, quòd substantiæ spirituales, quales sunt  dæmones, possent immutare corpora, & alterare imprimendo corporeas formas, & qualitates. Et posset opinio confirmari, quia eiusdem uirtutis uidetur imprimere formam in materiam, & impedire ne imprimatur. Sed hoc  dicit magos posse, ut quòd aliquis certis uerbis scriptis non lædatur ab igne, imò isti salutatores hoc faciunt. Item, quia possunt imprimere immediatè & immutare phantasiam,  ergo & has formas naturales.¶ Ad hoc sit prima propositio, Nec* dæmones, nec magi uirtute dæmonis possunt immediatè imprimere in rebus naturalibus & materialibus aliquam formam, ut calorem, frigus,  morbum, aut sanitatem. Hanc propositionem  ponit Philosophus 7. Physi. ubi ostẽdit, quòd  formæ non imprimuntur in materia ab aliqua  substantia separata, sed reducuntur in actum  de potentia materiæ per actionem formæ in  materia existentibus. Et probat, quia, ut ibi  ostendit, id quod fit, propriè est compositum:  omne autem agens agit in sibi simile, unde  oportet quòd illud, quod facit res naturales  existere per generationem, sit compositum,  non forma sine materia, uel forma separata.  Secundo probatur conclusio, quia si dæmon  posset immediatè imprimere aliquam formam  naturalem. ergo & omnes, cùm non sit maior ratio de una, quàm de aliis omnibus: consequens autem est falsum, quia tunc tota natura esset ei subiecta, & sic totus orbis. non  autem subiicit Deus orbem terræ etiam angelis, Hebr. 2. Et hæc est expressa sententia Augustini 3. de trinit. cap. 6. Nec omnino, inquit,  putandum est istis transgressoribus angelis ad  nutum seruire hanc uisibilium rerum materiam. Et finaliter hæc est communis sententia  doctorum omnium, 2. dist. 7. post Magistrum  sent. qui ita determinat. Secunda conclusio,  Magi* uirtute dæmonum possunt mirabiliter  transmutare materiam, & naturas corporales,     applicando semina rerum, & actiua passiuis.  Hæc est determinatio August. 3. de trinit. c. 9.  Et probatur manifeste ex superioribus. Nam  ipsis obediunt corpora ad nutum quantum  ad motum localem: sed ipsi optime nouerunt  naturas, & uirtutes & efficacias omnium rerum naturalium, & possunt eas celerius & intimius applicare, quàm homines, unde, ut ait  S. Tho. De potentia. q. 63. sicut ars imitatur na{S. Thom.}turam, & ut ait Philosophus 2. Physic. quędam{Arist.}potest facere ars, quæ non potest natura: ita  dæmones multa facere possunt, quæ sunt præter solitum cursum naturæ, & præter omnem  artem, & humanum ingenium. Item, quia influentia cælestis multum facit, & operatur ad  effectus naturales. Vnde in agricultura, & medicina necessaria est obseruatio, & consideratio motus, & cursus solis, & lunæ. cùm ergo  dæmones sint peritissimi astrologi, possunt  melius eligere horas ad operandum. Et hęc  fortè est una ratio, quare magi in inuocationibus dæmonum situs stellarum obseruant. Et  sic est aperta ratio, quomodo, & quare dæmones, aut magi possunt immittere ægritudines,  aut sanitates, aut alias transmutationes facere,  Confirmatur Iob secundo, Satan percussit  Iob ulcere infestissimo. Ad argumenta autem  contra primam conclusionem, ad primum  respondetur à Sanct. Tho. quòd sine dubio     dæmon non potest immutare, nec immediatè  obstare, quominus agens naturale agat in  subiectum dispositum, sed impedire ignem  ne comburat, uel imprimendo aliquam qualitatem defensiuam per modum supradictum,  uel etiam tenendo flammam ne perueniat ad  tale subiectum. Ad secundum respondetur,  quòd dæmon non immutat phantasiam, imprimendo nouas species, nisi fortè aliquando  exterius formato aliquo corpore phantastico,  quo mouet oculos, sed mouet interiores spiritus, ubi sunt species: & taliter offert sensui  interiori quod uult, ut uideãtur res reuera esse  præsentes, & geri ad modum somniantium, uel  phreneticorum, imò perfectius, quanto (ut dictum est) potest subtiliter, & præter omnem  artem applicare causas ad huiusmodi operationes, & sic ita perfectè mouet tales species, &    ꝑresentat sensibus interioribus, ut tales, qui  hęc patiuntur, firmissime credant rem uerè  geri Vnde prouenit, quod contingit in illis  lamiis, ut cùm uelut exanimes maneant in  uno loco, credant se translatas per aëra, & uidisse, & egisse, uel passas esse quæ nunquam  fuerũt in rei ueritate. De quo uide Turre Cremata in d. cap. episcopi. Ad alia argumenta in  principio quęstionis. Ad primũ iam declaratũ   est, ꝙ non possunt immediatè imprimere formas, sed applicãdo semina, & causas naturales.     Ad secundum respondetur, quòd licet dæmones possent immutare corpora, nõ tamen possunt conseruare formas naturales sine dispositionibus naturalibus: & quia organizatio est  dispositio requisita ad animam rationalem,  non poterit dæmon figuram hominis immutare in figuram brutorum, manente rationali  anima. ut S. Tho. dicit, De potentia, q. 16. ergo.{S. Thom.}Ad tertium, Et si aliquid ueritatis habet illa  historia, omnino dicendum est, quòd dæmon  occisis sociis Diomedis & Vlyssis, bestias pro  illis supposuit, uel fortasse illæ bestiæ etiam  erant phantasticæ. Et sicut non potest hominem sub figura bestiæ conseruare, ita nec peculiarem figuram unius leonis tollere, & dare  alteri. Vnde fabulosa uidentur in itinerario  Clementis, quòd Simon magus Faustiniano  propriam figuram & faciem abstulit, & suam  dederit illi: quod ego non credo. Ad quartum,  Certissime dęmones nisi coërcerentur à Deo,  & à bonis angelis, possent grauissimis calamitatibus mortales afficere, ut patet de aduersitatibus Iob. unde S. Thom. p. 3. q. 29. art. 1.{S. Thom.}dicit, quòd dęmones non permittunt facere omnia, quę naturaliter possunt, sed clemẽtissisimus Dominꝰ permittit eos uti sua potestate,  & boni angeli etiam impediunt, & maxime  illi, quibus orbis custodia & hominum commissa est. Sed mirum & mysterium est, quòd     cùm dæmones per se nocere non permittantur, tamen non adeò impediuntur nocere per  homines, sicut per magos, per lamias istas, &  alias maleficas. Ad quintum dicendum, quòd  sine dubio dęmones possent à multis ęgritudinibus curare, à quibus nulli medici possunt,  tamen non ab omnibus. Nam, ut dictum est,  nihil possunt in hac re, nisi per applicationem  causarum naturalium, nec sunt causę naturales ac restituẽdum hominem ex quolibet morbo, maxime ex morbo senectutis. Sed certe  uidetur, quòd ex quolibet morbo uiolento  possent sanare, ut à febre, uulneribus, & similibus: possent enim sistere sanguinem, aut detrahere, & similiter quemlibet humorem. Sed  uidetur, quòd saltem posset dæmon protendere uitam us ad millesimũ annum. Si enim  potest omnia naturalia, & aliquando uita naturalis fuerit mille annorum, ut patet in Adam  & aliquibus aliis, quare non posset nunc conseruare uitam per tot annos, cùm sint omnia  alimenta, & omnia remedia medicinalia, quę   tunc erant? Respōdetur, Sine dubio dęmones  non possent particularem uitam protelare per  tot annos, sicut illo tempore. Ratio est, quia  per intemperantiam & ignorantiam, hominum natura est ualde corrupta, & morbida,  nec sufficiunt quęcunque res naturales restaurare in antiquam illam integritatem, & alimenta ipsa ex malo cultu non habent illum uigorem. Et ultimo & fortè principaliter ex influentia cælesti. Dominus enim prouidentia  sua ita disposuit, ut primis illis temporibus  essent constellationes cælestes naturales salubriores & efficaciores ad uitam hominum propagandam, & ut alimenta essent maioris uigores, & etiam medicinę, & aër, & aqua, & alia  quę conseruant uitam mortalem. Alia erat  hic quęstio, uel dubiũ, quia pręsupponitur semper, ꝙ dęmones sunt incorporei & immateriales, an hoc si omnino cerrũ. sed quia puto me ꝓ   nunc satis dixisse de hac materia, hoc seruo  pro alia eiusdem materię relectione,  quam Domino pręstãte promitto  uobis daturũ anno sequenti,  & si interim uolueritis  illud dubium scire,  uidete S. Tho.  prima part.  quę. 50.  artic.  1.REVERENDI PATRIS F. FRANCISCI A VICTORIA  Relectio  De eo, ad quod tenetur homo ueniens  ad usum rationis.SVMMA.-    1 Ecclesiastici liber an deberet recipi inter Canonicas  scripturas, quomodo in ecclesia dubitatum fuerit, &  quid tenendum.-    2 Homini omni ad usum rationis peruenienti, an pateat  aditus ad salutem, & uitam æternam.-    3 Rationis usum habere, quid sit.-    4 Liberum arbitrium aut usum rationis habere, quòd  non sit idem, quod habere actus intellectus, & uoluntatis.-    5 Liberum arbitrium habere, aut usum rationis, quòd  non uideatur idem, quod posse agere, & non agere positis requisitis ad agendum ad sensum, in quo communiter doctores capiunt.-    6 Liberum arbitrium habere, quòd sit idem, quod esse  dominum suarum operationum.-    7 Liberum arbitrium, quòd duo requirat, & quomodo  secundum potest esse sine primo, & posito primo, ponitur secundum.-    8 Rationis usum quòd unus homo haheat, & alius non,  unde proueniat.-    9 Rationis usum, quòd unus homo habeat, & alius non,  poßit immediatè ex parte intellectus, & uoluntatis     prouenire.-    10 Rationis usum quòd unus habeat, & alius non, quòd  talis differentia nõ proueniat ex aliquo habitu à natura concreato, uel intellectu, uel in uoluntate, qui solum sit in uno, & non in alio, uel in puero, & in  adulto.-    11 Defectus, & imperfectio, uel priuatio usus rationis,  unde semper, uel ex maiori parte proueniat.-    12 Appetitus sensitiuus, quòd poßit esse causa priuationis usus rationis.-    13 Vsum rationis posse tolli per habitus existentes in  uoluntate, puta ex odio, uel amore uoluntatis, quòd  sit probabile, posita etiam omnimoda rectitudine ex  parte sensitiua.-    14 Dispositio qualitatum naturalium, quòd nulla sine  speciebus sensibilibus sit sufficiens ad usum rationis.-    15 Educatio docta, & instructio, quòd multum faciat, ut  aliquis perueniat ad usum rationis.-    16 Rationis usum an poßit aliquis habere circa aliquam  materiam, uel obiectum, & non circa aliud, utpote  circa materiam iustitiæ, & non circa materiam temperantiæ, ut sit capax rationis ad deliberandum, &  iudicandum an sit iurandum, uel nocendum alicui, &  non sit capax ad consultandum de fornicatione, sed habeatse ad illam tanquam puerum.-    17 Rationis usum habere sufficientem circa artes, qui nõ   habeat circa materiam moralem, quòd uideatur possibile.-    18 Rationis usum habere sufficientem circa artes, qui  non habeat circa materiam moralem, licet sit poßibile, quòd tamien uideatur multum difficile, uel nunquam contingere.-       19 Rationis usum habere circa aliquã materiam moralẽ,  & non circa omnes, putatur impoßibile ab authore.-    20 Rationis usus primum instans, quid sit, uel quid uocetur. Et quomodo deliberatio non poßit esse libera, id  est, quòd sit in potestate hominis deliberare, & non  deliberare.-    21 Deliberatio prima, quòd sit ex causis non naturalibus  uel prorsus extrinsecis, puta uel à Deo, uel ab angelo.-    22 Deliberans primo, quòd non habeat in sua potestate  prius deliberasse.-    23 Deliberans primò, quòd potuit primò deliberasse.-    24 Deliberatio, quòd non poßit cadere sub præcepto.-    25 Deliberans primò, ꝙ non tenebatur prius deliberasse.-    26 Recentiorum dictum, quòd detur tempus induciarum,  in quo aliquis potest deliberare, quòd sit uanum.-    27 Instans primum, uel tempus usus rationis, in quo quis  primo deliberat actu, quòd non sit in quo potest primò deliberare. Et multa de usu rationis.LOcus relegendus habetur Ecclesiastici 15. Deus ab initio constituit hominem, & reliquit illum  in manu consilii sui. Quia de authore, & authoritate illius libri  Ecclesiastici inter multos dubitatum est, nec  desunt adhuc qui ambigant, non erit ab re,  de hoc ipso pauca præfari, ne tota nostra disputatio lubrico loco innixa, nutare uideatur.  Primùm inter libros Canonicos liber Sapientiæ, & Ecclesiasticus ab Hebræis nõ recipiuntur. Hoc Hierony. in prologo Galeato, & in  prologo ad Heliodorum, & Croniaticum, qui  etiam de Ecclesiastico dicit, Nusquam reperi  Hebræum, sed Græcum solum. Ideo hac ratione dubitatum* in ecclesia est, an deberet  recipi inter canonicas Scripturas. Sed tamen  omnes authores uetustissimi usi sunt testimoniis illorum tanquam propheticorum librorum, Egesippus, Irenęus, Tertullianus, Euaristus, Alexander, successores Anacleti, Clemẽs,  Alexandrinus proximus Ioanni Euangelistę,  Origenes, Cyprianus, Ambrosius, Augustinus, Damascenus: & Eusebius libro 4. dicit  duos ex antiquis patribus illis libris ante usos  tanquam propheticis. & August. 17. De ciuitate Dei, cap. 20. expressè dicit esse propheticos. & Damascenus libro 4. c. 18. In concilio  Carthaginensi 7. cui interfuit Augusti. c. 47.  dicitur, Placuit ut pręter Scripturas canonicas  nihil in ecclesia legatur sub nomine diuinarum Scripturarum, sunt autem canonicę Scripturę Genesis, & Salomon libri 5. hęc à patribus legenda suscepimus sub nomine diuinarum Scripturarum. Hæc in concilio. Vnde patet, Sapientiam & Ecclesiasticum repositum  inter sacras Scripturas Salomonis, aliâs non  essent nisi tres. De authoribus illorum librorum licet nõ omnino constet inter authores,     sed hoc est satis rationabile non esse editos à  Salomone, continere tamen sententias Salomonis scriptas in diuersis libris Salomonis,  sparsimq́; multa constat scripsisse, quæ ad nos  non peruenerunt, uel in memoria hominum.  Egesippus, Irenæus, Tertullia. Cypria. Eusebi. citant librum sub nomine Salomonis.  De Ecclesiastico satis cõuenit, authorem fuisse Iesum filium Sirach. Sed Iesum filium Sirach ex Hebræo Græcum fuisse, uel potiùs  nouum fuisse circa tempora Ptolemæi Euergetis 200. ferè annos ante natiuitatem Domini, sub Simone magno Sacerdote, Onię filio. De Sapientia non ita conuenit, sed tribuitur Philoni Iudæo, non qui claruit sub Nerone, sed alteri antiquiori 160. annos ante Christum, sed uter uidetur scripsisse ore prophetico. Augustinus tamen De doctrina Christiana utrunque putat esse Iesu filii Sirach. Quod  tamen retractauit 2. lib. retracta. c. 4.¶ Ex uerbis prępositi loci satis cõstat Scripturã nõ loqui de homine ante usum rationis, uel  omnino priusquã possit deliberare, & consiliũ   sumere de agendis, at adeò nos impręsentiarum nihil loquimur de salute hominis, uel statu in utero matris, uel prorsus antequam peruenerit ad usum rationis, sed solùm constitui  in tota hac disputatione hoc argumentum tractare, & hunc locum uersare, qua ratione, aut  qua uia homini possit patere salus postquam  est sui iuris, aut (ut Scholastici dicũt) postquã   annos discretionis attigerit. Et ideo sit quæstio principalis, An* omni homini perueniẽti  ad usum rationis pateat aditus ad salutem, &  uitam æternã. Pro parte negatiua arguitur, Sine fide impossibile est placere Deo, & accedẽtem ad Deum oportet credere, quia est, & quia  inquirentibus se remunerator est, ad Hebr. 11.{Hebr. 11.}Sed multis uenientibus ad usum rationis impossibile est credere, aut habere fidem, ut patet  de natis & educatis apud barbaros & ignaros  Deitatis, & religionis: ergo talibus non patet  aditus ad salutem. Item, Qui crediderit, & baptizatus fuerit, saluus erit: qui uerò non crediderit, condemnabitur. Marci 16.{Marc. 16.}& confirmatur ex Paulo, Rom. 10. Quomodo inuocabunt{Roman. 12.}in quẽ non crediderũt? aut quomodo credent  ei, quem non audierunt? quomodo autem audiẽt sine prædicãte? Vbi Paulus apertè uidetur  excusare eos, quibus non est prædicata religio,  & nomen Dei. In contrarium est illud, Deus  uult oẽs homines saluos fieri. 1. ad Timoth. 2.  item Ecclesiasti. 15. Ante hoĩem uita & mors,{1. Tim. 2.}bonũ & malum, quod placuerit ei, dabitur illi.{Eccl. 15.}Ex quo loco uidetur, quòd omni (si per illum  non stat) sit data supernaturaliter facultas perueniendi ad uitam æternam. item, In ueritate  cognoui, quòd non sit personarum acceptor  Deus. Actuum. 10.{Act. 10.}Ad hanc quęstionem dissoluendam quatuor dubia oportet tractare.  Primum, quid sit hominem habere usum rationis, & quid peruenire ad usum rationis,  Secundum, quid potest homo, cum primum  peruenerit ad usum rationis. Tertium, ad quid  tenetur pro eodem tẽpore. Quartum, de principali quæstione: quibus expeditis, relectio  erit soluta.¶ Pro prima ergo quæstione est notandum,  quòd licet ratio essentialiter idem sit quod intellectus humanus, tamen uoluntas ponitur à  philosophis in ratione, ut uidetur Aristo.{Aristot.}sentire 3. Ethicor. c. 10. Et apertius 3. de anima. c. 6.  Imò uocatur uoluntas per essentiam rationalis, ut patet ex S. Tho. in 3. dist. 23. q. 1. artic. 1.{S. Thom.}quęstiunc. 1. Quare usus rationis non solum  dicitur usus, & facultas potentię electiuę, sed  etiam usus uoluntatis. Imò & Aristo. 3. Ethico.  c. 10. dicit fortitudinem, & temperantiam esse  partium rationis expertium, &c. Et tamen appetitus sensitiuus est particeps aliquo modo  rationis. ergo aliter uoluntas est rationalis,  quàm participans. Similiter etiam quanquam  liberum arbitrium sit etiam essentialiter idem  quod uoluntas humana, ut difertè tradit Damasce. lib. 2. tamen quia actus liberi arbitrii est  electio, ex Magistro in 2. d. 24. & electio adeò  exigit consilium, ut Aristo. 6. Ethi. in dubium  reuocauerit, an sit appetitus sensitiuꝰ, uel intellectiuus, ideo etiam liberũ arbitrium non solum ponitur facultas uoluntatis, sed rationis &  uoluntatis, ut patet apud Magistrũ in 2. d. 24.  Hoc breuiter præmisso, ut à notioribus & facilioribus incipiamus, sit prima propositio,¶ Habere* usum rationis idem est, quod habere liberum arbitrium. Hæc patet ex dictis,  nam si habere usum rationis est habere facultatem intellectus & uoluntatis, hoc autem est habere liberũ arbitrium. ergo idem est utrun.  Et confirmatur, quia in quocun est usus rationis, est liberum arbitrium, & econuerso.  ergo signũ est quòd sunt idem. Sed hoc ipsum  non est satis exploratum quid est habere liberum arbitrium. Quanquam enim, ut idiotę   & rustici internoscere possint eum qui habetusum rationis, & liberum arbitrium, ab eo qui  non habet: diffinire tamen in quo consistat ratio liberi arbitrii, & quid sit habere hanc facultatem, non est facile. sed utrunque uidebimus.  Ad declarationẽ huius sit secunda propositio,  Non est idem liberũ arbitrium aut usus rationis quod habere actus intellectus, & uoluntatis. Patet, quia ebrii, & amentes non habent liberum arbitrium, & tamen habent actus intellectus, & uoluntatis: ergo non est idem.* Maior  est nota, minor probatur, quia habent actus  circa res spirituales, quę non cadunt sub sensu,  ut desiderium etiam rerum spiritualium, ut  experientia patet ex his, quæ tum faciunt, tum  dicunt. loquũtur enim de Deo, & angelis, disputant de dialecticis. Et confirmatur de pueris  & somniantibus. Somniantes enim postea meminerunt, sic habent actus intellectus & uoluntatis. Item habent aliquos actus uniuersales, quos non uidetur quòd possit habere sensus, qui est solum particularium. S. Tho. prima  part. q. 84. artic. 8. ad 2. loquitur, quo modo sensus & imaginatio plus uel minus ligantur, uel  soluuntur in dormientibus, & concludit sic,  Ergo per modum quo sensus soluitur & imaginatio, dormiendo ligatur iudicium intellectus, non tamen ex toto. Vnde aliqui dormiendo syllogizant, & cum excitantur, semper recognoscunt se in aliquo errasse. Ex his uerbis  S. Thom. patet, quòd dormientes habent actus  intellectus, & per consequens possunt habere  actus uoluntatis. Idem & clarius ponit in 4. d.  9. q. 1. art. 4. ad 3. & 4. Et ibidem ad quartum dicit, quòd aliquando in somnio consentit quis  turpitudini, unde etiam uidetur quòd habet  actum uoluntatis. & 2. 2. quæst. 172. articulo 1.     ad secundum, idem concedit de dormiente. Et  confirmatur etiam ratione, quia omnes amentes, pueri, & somniantes habent aliquando  actus sensuum sufficientes in uigilantibus &  sanis ad actum intellectus & uoluntatis. ergo  possunt esse in animantibus, quia tota causa  quare amentes non habent usum rationis, est  dispositio sensuum. Antecedens autem patet,  quia iudicant per sensum aliquod esse bonum,  aut malum: quod iudicium sufficeret mouere  non amentem ad actum intellectus & uoluntatis. Et confirmatur, quia sensus in homine  sunt eiusdem rationis sicut in brutis, licet sint  aliquo modo perfectiores. sed amentes habent  multos actus, quos bruta habere non possunt:  ergo illi non proueniunt à solo sensu, sed ab  intellectu, & uoluntate.¶ Tertia propositio, Non* uidetur idem habere liberum arbitrium, aut usum rationis,  quod posse agere & non agere, positis requisitis ad agendum ad sensum, in quo communiter doctores capiunt. Ista propositio non est  ita nota, neque ita certa, sicut præcedens, &  ideo fermè omnes doctores recentiores contrarium tenent, scilicet quòd omnis actus, qui  non necessario producitur, procedit à libero  arbitrio. Ego dico, quòd homo producit multos actus, quos potest non producere, etiam     non habens liberum arbitrium, nec usum rationis. Probatur hoc primo, Pueri, & amentes, & somniantes habent actus uoluntatis (ut  probatum est) & non necessario. ergo hoc  non sufficit ad liberum arbitrium. Minor patet, quia uoluntas est formaliter ex sua natura  libera, quia potentiæ rationales sunt ad opposita (tertio de anima) & nihil est in illis, à quo  necessitetur uoluntas: ergo non necessitatur.  Probatur minor, quia uel esset notitia intellectiua, uel sensitiua, uel passio appetitus sensitiui, quia nihil aliud potest imaginari unde  necessitetur, sed nullum illorum potest necessitare, quia sensus non potest mouere uoluntatem nisi per intellectum (tertio de anima)  ergo sola sensatio non potest necessitare uoluntatem, neque passio. Patet, quia aliquando amentes agunt sine passione, uel saltem potest esse tanta passio insano, sicut in amente,  & puero, & somniante. Neque ex parte intellectus, quia quæcunque notitia est in amente uel puero, potest esse in adulto, & in sapiente, & in hoc non necessitatur. ergo neque in  illis. Maior patet, quia uel est simplex apprehensio, uel iudicium, quodcunque tale potest  esse in adulto. Et confirmatur, quia si aliqua  notitia necessitaret, uel esset simplex apprehensio, uel iudicium incompletum, uel perfectum. Non simplex, quia notitia non solum  non necessitat, sed neque potest mouere uoluntatem (tertio de anima) quia intellectus  speculatiuus non mouet, sed solum practicus,  & amentes aliquando agunt ex iudicio, neque iudicium simplex bono uel malo, quia id  non necessitat adultum. Iudicium autem completum non potest esse in amente, & dato  quòd esset, non necessitaret. ergo nihil est,  quod possit necessitare uoluntatem pueri, aut  amentis, aut somniantis. Et confirmatur, quia  plus mouet iudicium perfectum de bonitate  obiecti, quàm iudicium imperfectum, uel  simplex apprehensio. sed illud non necessitat,  ergo multo minus iudicium incompletum  quod est in amentibus. & profectò mirum est,  quòd hoc iudicium, hoc est delectabile, uel  dulce, quod puer habet, necessitet eum: & tamen idem iudicium cum istis aliis, hoc est bonum, stonestum & meritorium, præceptum  honorificum, quod est in adulto, non necessitet. Item, quia anima separata ab omni notitia quæ est in puero, aut amente, certum  est, quòd non necessitaretur: ergo nec coniuncta. Patet consequentia, quia profectò intellectus, & tota anima separata est etiam in  corpore existẽs (tertio de anima) & intellectus  nihil recipit à corpore nisi notitiam. Et ideo     non est dubium, quin positis æqualibus notitiis intellectualibꝰ in duabus animabus, si una  non necessitat, neque alia, quia omnino differentia ex parte corporis nihil facit si non faciat differentiam in notitiis ex parte intellectus. Secundo probatur, Motus subiti, quos  Doctores uocant primos, omnino non imputabiles, non sunt necessarii, & tamen pro eo  tempore non est liberum arbitrium. ergo hoc  non sufficit ad liberum arbitrium. Assumptum  probatur, quia omnis notitia, quæ est in primo instanti, non necessitat. ergo nec tunc. ergo ne ualet dicere, quòd postea non necessitat, quia superuenit nouum iudicium. Nam  stat, quòd iudicium superueniens magis moueat, quàm retrahat ab illa. ergo iudicium sequens non facit, quòd si prius necessario moueretur uoluntas, postea non moueatur uoluntas. Et confirmatur totum hoc de maniacis, qui secundum talem passionem habent,  quòd circa aliquam materiam particularẽ non  habent usum rationis, cùm habeant circa oẽs  alias, sicut aliquando etiam phrenetici illi non  uidẽtur necessitari circa materiam illam, sed  errare, & tamen nõ habent liberum arbitrium  circa illam. ergo non est idem habere liberũ arbitrium, & nõ necessario agere. Et certè uidemus amẽtes, & pueros multa agere rogatos uel     admonitos ad modum aliorum hominũ, ne   uidentur necessitari in illis. idem uidetur posse  probari de omnibus actibus indeliberatis, ut  fricare barbam, scalpere caput, de quibus non  uidetur dicendum, quòd sint actus necessarii,  & tamen non procedunt à libero arbitrio.¶ Sed contra hanc conclusionem potest argui  unico argumento apparenti, Quia si actus uoluntatis ante usum rationis uel in amente, &  somniantibus nõ sunt necessarii sed liberi, ergo sunt boni uel mali, & si liberè trāsgrediuntur præcepta, ergo peccant. Respondeo negando consequentiam, quia nõ satis est, quòd sint  liberi hoc modo, sed oportet quòd sint deliberati, quod non est in eis. S. Tho. 1. p. & 4. ubi{S. Thom.}suprà excusat somniantes, non quia necessariò  agunt, sed quia non habent perfectum usum  rationis, uel intellectus, sed est impeditus intellectus: itaque defectus prouenit ex parte  intellectus, non ex parte uoluntatis. Et patet, quia circa materiam bonam etiam possunt  esse motus etiam primi, qui tamen non reputentur actus boni propter indeliberationem. Et confirmatur solutio data, quia siue  ita sit, siue non: tamen dato, quòd ita esset,  quòd pueri, & amentes haberent talem libertatem ex parte uoluntatis, si tamen haberent  intellectum ita impeditum, sicut nũc habent,     quòd non possint cognoscere quid expediat,  aut quid noceat, omnino non imputaretur  eis quicquid agerent, non ampliùs, quàm  nunc imputatur. ergo non est opus negare libertatem uoluntatis. Confirmatur ultimò,  quia amentia hoc uidetur solùm significare,  scilicet priuationem, aut turbationem mentis, sicut intellectus, nec dicit respectum ad  uoluntatem, manet. ergo si non certa, certè  probabilis propositio, in pueris, & amentibus,  & somniantibus, & etiam in motibus subitis non necessitari uoluntatem, sed posse agere, & per consequens hoc non esse satis ad liberum arbitrium. Verum est tamen, quòd hæc  non est simpliciter nec propriè libertas, sed  imperfecta, & secundum quid, quæ non est  capax bonitatis, & malitiæ, neque laudis, &{6}