{Syluest.}in uerb.  papa. §. septimo: & est opinio. Innocen.{Innocent.}in c.  ꝙ super his. de uoto. ubi expressè dicit, Credo quòd si gentiles, qui non habẽt nisi legem  naturæ, contra legem naturæ faciant, poterũt  per papam puniri. Arguitur Genes. 19.{Gene. 19.}ubi Sodomitæ puniti sunt à Deo. Cùm autem Dei  iudicia sint nobis exemplaria, non uideo quare papa, qui est uicarius Christi, hoc non possit Hæc Innocen. Et eadem ratione poterunt  authoritate papæ puniri à principibus Christianis. Sed pono corollariũ, Principes* Christiani, etiã authoritate papæ nõ possunt coërcere barbaros à peccatis contra legem naturę.  nec ratione illorum eos punire. Probatur primo. Quia presupponunt falsum, quòd papa  habeat iurisdictionẽ in illos, ut suprà dictum  est. secundo, quia uel intelligunt uniuersaliter  pro peccatis contra legem naturæ, ut pro furto, fornicatione, adulterio, uel peculiariter  pro peccatis contra naturã, de quibus S. Tho.  secunda secundæ, q. 154. arti. 11. ad secundum.  quomodo peccatum contra naturam dicitur  non solùm quia est contra legem naturæ, sed  contra ordinem naturalem, de quo 2. ad Corin. 2. uocatur immunditia, secundum glos. ut  cõcubitus puerilis, & bestialis, uel fœminæ ad  fœminam: de quo ad Rom. 1. Si secũdo modo  solùm, cotrà arguitur. Quia homicidium est     ita graue, uel grauius peccatum, & ita manifestum, quòd si pro illis licet, ergo & pro homicidio. Item blasphemia est ita graue peccatum,  & ita manifestum. Si primo modo, id est gene  raliter pro omni peccato cõtra legem naturæ:  cõtrà, pro fornicatione nõ licet. ergo nec pro  aliis peccatis contra legem naturæ. Antecedẽs  patet 1. ad Corin. 5.{1. Corin. 5.}Scripsi uobis in epistola,  ne cõmisceamini fornicariis. Et primũ, si quis  frater nominatur inter uos fornicator, aut idolis seruiens, &c. & infrà, Quid enim mihi dehis, quæ foris sunt, iudicare? ubi S. Tho.{S. Thom.}dicit,  Prælati acceperunt potestatem super eos tantùm, qui se fidei subdiderũt. Vbi apertè patet,  quòd Paulus dicit non spectare ad eum iudicium de infidelibus, & fornicariis, aut idololatris. Itẽ nec omnia peccata contra legẽ naturæ   possunt euidenter ostendi, saltem omnibus.  Item hoc tantundem est dicere, ac si quis dicat, quòd propter infidelitatem liceat barbaros debellare: omnes enim sunt idololatræ.  Item non licet papæ inferre bellum Christianis, quia sunt fornicarii, aut fures, imo quia  sunt cynedi: nec ideo potest publicare terras  eorum, & dare aliis principibus, hoc enim modo cùm in omni prouincia sint multi peccato  res, quotidie possent mutari regna. Et confirmatur. Grauiora enim peccata sunt hæc apud  Christianos, qui sciunt illa esse peccata, quàm     apud barbaros, qui ignorant esse peccata. Item  mirum est, quòd papa non possit ferre leges    infidelibus, & possit exercere iudicia, & inferre pœnas. Item arguitur, & certè uidetur conuincere, quia uel barbari tenẽtur ferre pœnas  illatas pro illis peccatis, uel non. Si non tenen  tur, ergo nec papa potest inferre. si tenentur, ergo tenentur recognoscere papam tanquam dominum, & legislatorem. ergo si non  recognoscatur, iam propter hoc solùm potest  eis inferri bellum: quod tamen isti negant, ut  suprà dictum est. Et profectò mirum est  quòd possunt impune negare authoritatem,  & iurisdictionem papæ: & tamen teneantur  subire iudiciũ eius. Item nõ possunt acceptare  iudicium papæ, qui non sunt Christiani. nullo enim alio iure papa potest eos condemnare  aut punire, nisi quia uicarius Christi. Sed isti  fatentur, tam Innocentius, August. Ancha.  quàm etiam Archiepi. & Syluest. quòd non  possunt puniri, quia non recipiunt Christum.  ergo nec quia non recipiunt iudicium papæ.  hoc enim præsupponit illud. Et confirmatur,  ꝙ nec iste titulus, nec præcedens sit sufficiens.  Quia etiam in ueteri Testamento, ubi tam armis res gerebatur, nunquã populus Israël occupauit terras infideliũ: uel quia essent infideles, & idololatræ, uel quia haberẽt alia peccata  cõtra naturã, qui multa habebant, quia erant     idololatræ, & alia peccata contra naturã habebant, ut quia sacrificabant filios suos, & filias  suas dæmoniis: sed uel ex spirituali dono Dei,  uel quia trãsitũ impediebãt, & eos offenderãt.  Itẽ quid isti uocãt profiteri legẽ naturæ? si est  cognoscere, nõ totam cognoscunt: si est uelle  seruare legem naturæ, contrà, etiam uolũt seruare totam legem diuinam. si enim scirent legem Christianam esse diuinam, uellent seruare. ergo non magis profitentur legem naturæ,  quàm Christianam. Item profectò maiores  probationes habemus ad probandum legem  Christi esse à Deo, & esse uerã quàm ad ꝓban  dũ  ꝙ fornicatio est mala, uel quęrẽda alia, etiã   lege naturali prohibita. Ergo si possunt cogi  ad obseruãdũ leges naturæ, quia potest probari: ergo etiã ad obseruationẽ legis euangelicæ.¶ Restat alius & sextus titulus, qui prætenditur, scilicet per electionem uolũtariam. Hispani enim cùm ad barbaros perueniunt, significant eis, quemadmodum rex Hispaniæ mittit  eos pro cõmodis eorũ, & admonent eos, ut illum pro domino, & rege recipiant, & acceptent. & illi retulerũt placere sibi. & nihil tam  naturale est, quàm uoluntatem domini uolentis rem suam in alium transferri, ratam haberi.  Instituta de rerũ diuisione, §. per traditionem.  Et est conclusio quòd nec iste titulus est idoneus. Patet primò, Quia deberet abesse metus, & ignorantia, quę uitiant omnem electionem. Sed hæc maximè interuenit in illis electionibus, & acceptationibus. nesciunt enim  barbari quid faciunt, imò fortè nec intelligũt  quid petunt Hispani. Item hoc petunt circunstantes armati ab imbelli turba, & meticulosa.  Item cùm illi (ut suprà dictum est) haberẽt ueros dominos, & principes, non potest populus sine alia rationabili causa accersere nouos  dominos: quod est in detrimentum priorum.  Item nec econtrario ipsi domini possunt nouum principem creare sine assensu populi. Cũ   ergo in huiusmodi electionibus & acceptationibus non concurrant omnia requisita ad legi  timam electionem, omnino ille titulus nõ est  idoneus neclegitimus ad occupandas & obtinendas illas prouincias.¶ Septimus titulus qui possit prætendi, scilicet ex speciali dono Dei. dicunt enim nescio  qui, quòd Dominus in suo peculiari iudicio  condemnauit istos barbaros omnes ad perditionem, propter abominationes suas, & tradidit in manꝰ Hispanorũ, sicut olim Cananæos  in manus Iudæorum. Sed de hoc nolo multùm disputare, quia periculosè crederetur alicui prophetiam asserenti contra communem  legem, & contra regulas Scripturæ, nisi miraculis confirmaret̃ doctrina sua: quæ tamen nulla proferũtur ab huiusmodi prophetis. Item     dato quòd ita esset, quòd Dominus perditionem barbarorum facere constituisset, non tamen ideo consequitur, quòd ille, qui eos perderet, esset sine culpa, sicut nec erant sine culpa reges Babyloniæ, qui contra Ieroboam ducebant exercitum, & filios Israël ducebant in  captiuitatem: licet re uera totũ fuerit ex peculiari prouidentia Dei: sicut sæpe illud erat præ   dictum. Nec Ieroboam rectè auertit populum  Israël à Roboam, quamuis hoc factum fuisset  concilio Domini, sicut etiam Dominus per  Prophetã comminatus fuerat: & utinã secluso    peccato infidelitatis, non sint maiora peccata  in moribus apud aliquos Christianos, quàm  sunt inter illos barbaros. Scriptum est 1. Iohã.  4. Nolite credere omni spiritui, sed probate  spiritus, utrum ex Deo sint. & ait S. Tho. prima secũdæ, q. 68. Dona dãtur à Spiritu sancto  ad perficiendum uirtutes. Vnde ubi fides, aut  authoritas, aut prouidentia ostẽdit quid agendum sit, non est recurrendum ad dona. Hæc  de falsis & non idoneis titulis occupandi prouincias barbarorum sufficiant. Sed notãdum,  quòd ego nihil uidi scriptum de hac quæstione, nec unquam interfui disputationi, aut cõsilio de hac materia: unde fieri posset, ut alii  fortasse fundẽt titulum, & iustitiam huius negotiationis, & principatus in aliquo prædictorum locorum, nõ sine ratione aliqua. Sed ego     hactenus non possum aliud intelligere, nisi  quod dictum est: unde si non essent alii tituli  quàm isti, profectò malè consultum esset saluti principum, uel potiùs eorum, ad quos spectat hæc dirigere. nam principes sequuntur  aliorum consilium: quia per se hæc examinare  non possunt. Quid prodest homini si uniuersum mundum lucretur, seipsum uerò perdat,  & detrimentum sui faciat? Matth. 16. & Marc.  8. & Luc. 9.DE TITVLIS, QVIBVS  barbari potuerint uenire in ditionem  Hispanorum.SVMMA.-    1 Barbari quomodo potuerunt uenire in ditionem Hispanorũ ratione naturalis societatis, & cõmunitatis.-    2 Hispani, quòd habeant ius peregrinandi ad Indorum barbarorum prouincias, & illic degendi, sine tamen eorũ nocumento aliquo, nec possunt ab illis prohiberi.-    3 Hispanis, quòdliceat apud Indos barbaros negotiari,  sine patriæ tamen incommodo, importando merces,  quibus illi carent, &c. & efferendo inde aurum, &  argentum, uel alia quibus abundant. nec illorum Principes possunt impedimẽto esse quominus subditi exerceant commercia inter Hispanos, &c.-    4 Barbaris, quòd non liceat prohibere Hispanos à communicatione & participatione illorum, quæ apud  eos sunt communia tam ciuibus, quàm hospitibus.-       5 Liberi, si apud Indos nascantun ex parentibus Hispanis illic domicilium habentibus & uelint esse ciues,  quòd non poßint arceri, uel à ciuitate, uel à commodo aliorum ciuium, ostenditur.-    6 Barbari si uellent prohibere Hispanos quominus exercerent cum illis commercia, &c. quid esset agendum.-    7 Hispani si omnibus modestißimè tentatis, non possunt  consequi securitatem cum barbaris insulanis, nisi ciuitates occupando, & subijciendo illos, an hoc facere  licitè poßint.-    8 Hispani, quando, & in quo casu possent sæuire in barbaros tanquam in perfidos hostes, & in illos omnia  belli iura prosequí, eos spoliare, imò & in captiuitatem redigere, quin etiam & dominos priores depone  re, & nouos constituere.-    9 Barbari quòd causa religionis Christianæ propagan  dæ potuerunt in Hispanorum ditionem uenire. Et  quòd Christiani habeant ius prædicandi, & annuntiandi Euangelium in prouincijs barbarorum.-    10 Papa, quòd potuerit negotium conuersionis Indorum barbarorum solis Hispanis demandare, & omnibus alijs non solùm prædicationem, sed etiam commercium interdicere.-    12 Barbari, quòd non sint debellandi, neque eorum bonis priuandi, si permittant Hispanos liberè, & sine  impedimento Euangelium prædicare, siue illi fidem recipiant, siue non.-    12 Barbari, siue eorum domini, siue ipsa multitudo, impediẽtes Euangelij promulgationem, quomodo ab Hi  spanis (absque tamen scandalo) poßint coẽrceri. Et  quid dicendum de his, qui prædicationem admittunt,  conuersionem tamen aut interficiẽtes, uel punientes,     siue terrentes ad Christum conuersos impediunt.-    13 Barbari, quomodo potuerunt in Hispanorum ditionem uenire, eo quòd cum essent conuersi, & Christiani effecti, eorum principes ui, aut metu uolentes eos  ab idololatria reuocare, ab Hispanis fuerint protecti, & sub eorum tutelam recepti.-    14 Barbari, quòd in Hispanorum uenire potuerint ditionem: quia cum bona pars eorum esset ad Christum cõ   uersa, Papa, illis petentibus, aut non petentibus, potuerit ex rationabili causa dare illis Christianũ principẽ, ut est Hispanorum rex, alijs dominis infidelibus  repulsis.-    15 Barbari insulam quomodo in ditionem Hispanorum  uenire potuerunt propter tyrannidem.-    16 Barbari Indi, quòd potuerint in Hispanorum ditionem uenisse per ueram, & uoluntariam electionem.-    17 Barbari, quòdsocietatis, & amicitiæ titulo potuerũt  uenire in ditionem Hispanorum.-    18 Hispani quòd potuissent barbaros redigeresub eorum  ditionem, si certò constaret eos esse amentes.PRIMVS titulus potest* uocari naturalis societatis, & communicationis. Nunc  dicã de legitimis titulis, et idoneis, quibus barbari uenire potuerunt in ditionem Hispanorum. Et circa hoc sit prima conclusio, Hispani* habent ius peregrinãdi in illas prouincias,  & illic degendi, sine aliquo tamen nocumento barbarorum, nec possunt ab illis prohiberi. Probatur primò ex iure gentium, quod uel  est ius naturale, uel deriuatur ex iure naturali.  Insti. de iure naturali, genti. quod naturalis ratio inter omnes gẽtes constituitur, uocat ius  gẽtium. Sic enim apud omnes nationes habetur inhumanum sine aliqua speciali causa  hospites & peregrinos malè accipere: econtrario autem humanum, & officiosum, se habere  bene erga hospites: quod non esset, si peregrini malè facerent, accedentes in alienas nationes. Secũdò, A principio orbis (cum omnia essent communia) licebat unicuique in quam  que regionem uellet, intendere & peregrinari. Non autem uidetur hoc demptum per rerũ  diuisionem. nunquam enim fuit intentio gentium per illam diuisionem tollere hominũ inuicem communicationem: & certè tẽporibus  Noë fuisset inhumanũ. Tertio, Omnia licent,  quæ non sunt prohibita, aut aliâs sunt in iniuria aut detrimento aliorum. Sed (ut supponimus) talis peregrinatio Hispanorum est sine  iniuria aut damno barbarorum: ergo est licitũ.  Quartò, Non liceret Gallis prohibere Hispanos à peregrinatione Galliæ, uel etiam habitationis, aut econtrariò, si nullo modo cederet  in damnum illorum, nec facerent iniuriam. ergo nec barbaris. Item quintò, Exilium est pœna etiam inter capitales. ergo non licet relegare hospites sine culpa. Item, sextò Hæc est una  pars belli, prohibere aliquos tanquam hostes  à ciuitate, uel prouincia, uel expellere iam existentes. Cum ergo barbari non habeant iustũ     bellum contra Hispanos, Supposito ꝙ sint innoxii. ergo non licet illis prohibere Hispanos  à patria sua. Item septimò facit illud Pœtæ,Quod genus hoc hominum, qæúue hunc  tam barbara morem,Permittit patriam hospitio, prohibemur  arena?Item octauo, Omne animal diligit sibi simile.  Ecclesiasti, 17.{Eccle. 17.}ergo uidetur ꝙ amicitia inter  homines sit de iure naturali: & contra naturã   est uitare consortium hominum innoxiorum.  Item nonò facit illud Matth. 25.{Mat. 25}Hospes eram,  & non collegistis me. Vnde cùm iure naturaliuideantur recipere hospites, illud Christi iudicium statuetur cum omnibus. Decimò, iure naturali communia sunt omnium, & aqua profluens, & mare: item flumina, & portus, atque  naues iure gentium undecunque licet applicare. Institu. de rerum diuisio: & eadem rationeuidetur publicè. ergo neminem licet ab illis  prohibere. ex quo sequitur, quòd barbari iniuriam facerent Hispanis, si prohiberent illos à  suis regionibus. Item undecimò, ipsi admittũt  omnes alios barbaros undecũque. ergo facerent iniuriam non admittentes Hispanos. Itẽ   duodecimò, Quia si Hispanis non liceret peregrinari apud illos, uel hoc esset iure naturali,  aut diuino, aut humano: naturali & diuino  certè licet. si lex humana esset, quæ prohiberet sine aliqua causa à iure naturali, & diuino,  esset inhumanum, nec esset rationabilis, & per  consequens non haberet uim legis. Decimo  tertiò, Vel Hispani sunt subditi illorum, uel  non. Si non sunt subditi, ergo nõ possũt prohibere. Si sunt subditi, ergo debẽt eos bene tractare. Item decimoquartò, Hispani sunt proximi barbarorũ, ut patet ex Euãgelio Luc. 10. de  Samaritano. Sed tenentur diligere proximos,  Matth. 22. sicut se ipsos. ergo nõ licet prohibere illos à patria sua sine causa. Augꝰ.{Augus.}de doctrina Christiana, Cũ dicitur, Diliges proximum  tuũ, manifestũ est omnẽ hominẽ proximũesse.¶ Secunda propositio, Licet* Hispanis negotiari apud illos, sine patriæ tamen damno, puta exportantes illuc merces, quibus illi carẽt:  & adducẽtes illinc uel aurũ, uel argẽtum, uel  alia, quibus illi abundant. nec principes illorũ  possunt impedire subditos suos ne exerceant  commercia inter Hispanos, nec econtrario cũ  illis. Probatur ex prima. Primò, quia etiã hocuidetur ius gentium, ut sine detrimento ciuiũ  peregrini commercia exerceant. Item secundò  eodem modo probatur, Cùm hoc liceat iure  diuino, ergo lex quæ hoc prohiberet sine dubio, causa non esset rationalis. Itẽ tertio, Princeps tenetur diligere Hispanos iure naturali.  ergo non licet eis si potest fieri sine detrimento illorum, prohibere illos à cõmodis suis sine causa. Quartò, Quia uidetur facere contra  illud prouerbiũ, Nõ facies alteri, quod tibi fieri nõ uis. Et in summa certũ est, quòd nõ plus  possunt barbari prohibere Hispanos à commercio suo, quàm Christiani possunt ꝓhibere alios Christianos. Clarum est autẽ, quòd si  Hispani prohiberẽt Gallos à cõmercio Hispa  niarum, non propter bonum Hispaniæ, sed ne  Galli participent aliquam utilitatem, lex esset  iniqua, & contra charitatem. si autem hoc lege caueri iustè non potest, nec etiam facto fieri (quia lex non est iniqua, nisi propter executionem legis. & ut dicitur. ff. de iusti. & iure,  uelut uim inter homines omnes cognationẽ   quandam, natura constituit) uidetur contra  ius naturale, ut homo hominem sine aliqua  causa aduersetur. Nõ enim homini homo lupus est, ut ait Ouiduis, sed homo.¶ Tertia propositio, Si* quæ sunt apud barbaros cõmunia tam ciuibus quàm hospitalibus,  non licet barbaris prohibere Hispanos à communicatione & participatione illorum. Exempli gratia, Si licet aliis peregrinis uel effodere  aurum in agro communi uel ex fluminibus,  uel piscari margaritas in mari, uelin flumine: non possunt prohibere Hispanos, eo modo duntaxat, quo aliis licet, cùm diuites ciues, & naturales incolę nõ grauẽtur. Hæc probãtur ex prima, & secunda. Nam si licet Hispanis peregrinari & negotiari apud eos, ergo licet eis uti legibus & cõmodis oĩm peregrinorũ. Secũdò, Quia quæ in nullius bonis sunt, iure gẽtiũ sunt occupãtis. Insti. de rerũ diui. §. ferræ bestię. ergo si aurũ in agro, uel margaritę in  mari, aut aliud quodcũque in fluminibꝰ nõ est  appropriatũ iure naturali, erit occupãtis, sicut & pisces in mari. Et quia multa hîc uideẽtur procedere ex iure gentium, non quòd sitius gentium: tamẽ quia deriuatur sufficienter  ex iure naturali, manifestam uim habet ad dandum ius & obligandum. Et dato quòd nõ semper deriuetur ex iure naturali, satis uidetur esse  consensus maioris partis totius orbis, maximè  pro bono cõmuni omniũ. Si enim post prima  tẽpora creati orbis, aut reparati post diluuiũ,  maior pars hominũ cõstituerit, ut legati ubique essent inuiolabiles, ut mare esset commune, ut bello capti essent serui, & hoc ita expepediret ut hospites non exigerentur: certè hoc  haberet uim, etiam aliis repugnantibus.¶ Quarta Propositio, Imò* si ex aliquo Hispano nascantur ibi liberi, & uelint esse ciues,  non uidetur quòd possint prohiberi uel à ciuitate uel à commodis aliorum ciuium. dico ex  parentibus habentibus illic domicilium. Probatur, Quia hoc uidetur esse de iure gentium,  ut ciuis dicatur, & sit, qui natus est in ciuitate.  ff. de appe. l. ciues. Et cõfirmatur, Quia cũ homo sit animal ciuile, talis natus in una ciuitate, nõ est ciuis alteriꝰ ciuitatis. Si ergo nõ esset  ciuis illiꝰ nõ esset ciuis allicuiꝰ ciuitatis, per qđ   impediretur à iure naturali, & gẽtiũ: imò uide  tur, ꝙ qui uellet accipere domiciliũ in aliqua  ciuitate illorum, ut accipiẽdo uxorem, uel alia  ratione, qua alii peregrini solent fieri ciues:  non uidetur quòd possint prohiberi plusquã   alii: & per consequens gaudere priuilegiis ciuium sicut alii, modò etiam subeant onera aliorum. Etiam facit, quòd hospitalitas commendatur 1. P. 4.{1. Pet. 4.}Hospitales inuicẽ. & 1. ad Timo. 3.{Timot. 3.}de episcopo, Oportet episcopum hospitalem  esse, unde econtrario nolle accipere hospites,  & peregrinos, est de se malum.¶ Quinta propositio,* Si barbari uelint prohibere Hispanos in supra dictis à iure gentiũ, putà uel commercio, uel aliis, quæ dicta sunt, Hispani primò debent ratiõe, & suasionibus tollere scãdalũ, & ostendere omni ratione se nõ   uenire ad nocẽdum illis, sed pacifice uelle hospitari, & peregrinari sine aliquo incommodo  illorum: & non solùm uerbis, sed etiã ratione  ostendere, iuxta illud, Omnia sapientes prius  experiri decet. Quòd si reddita ratione barbari  nolunt acquiescere, sed uelint ui agere, Hispani possunt se defendere, & omnia agere ad securitatem suam conuenientia: quia uim ui repellere licet. Nec solùm hoc, sed si aliter tuti esse nõ possunt, artes, & munitiões ędificare: &  si acceperint iniuriam, illam authoritate principis bello prosequi, & alia belli iura agere.  Probatur, Quia causa belli iusti est ad propulsandam & uindicandam iniuriam, ut suprà dictum est ex S. Tho. secuda secundæ, q. quarta.  sed barbari prohibentes iure gentium Hispanos, faciũt eis iniuriam: ergo si necesse sit ad  obtinendum ius suum bellum gerere, possunt  hoc licitè facere. Sed est notãdum, quòd cùm  barbari isti sint natura meticulosi, & aliâs sto  lidi, & stulti, quãtũcũque Hispani uelint eos  demere à timore & reddere eos securos de pacifica conuersatione: possunt adhuc meritò timere, uidentes homines cultu extraneos, & armatos, & multo potẽtiores se. Et ideo si commoti hoc timore cõcurrunt ad exigendos, uel  occidendos Hispanos, liceret quidem Hispanis se defendere, & seruato moderamine inculpatæ tutelæ, nec alia belli iura liceret exercere  in illos, putà uel parta uictoria, & securitate,  occidere illos, uel spoliare, uel occupare ciuitates eorũ, quia in illo casu sunt innocẽtes, & me   ritò timẽt, ut supponimꝰ. Et ideò debẽt Hispa  ni se tueri: sed quãtũ fieri poterit cũ minimo  detrimẽto illorum, quia est bellũ dũtaxat defensiuũ. Nec est incõueniẽs, ꝙ cùm ex una parte est ius, & ex altera ignorantia inuincibilis,  quòd sit bellum iustum ex utraque parte. Vt sicut Galli tenent Burgundiam cum probabili ignorantia, credentes pertinere ad eos, Impeperator autem noster habet ius certum ad illam prouinciã, qui potest bello repetere, & illi illam defendere: sic potest contingere cum  barbaris, & hoc multùm est considerãdum.  Alia enim sunt iura belli aduersus homines uerè noxios, & iniuriosos, & alia aduersus innocentes, & ignorantes. Sic etiam aliter uitandum est scandalum Pharisæorum, aliter pusillorũ, & infirmorum.¶ Sexta propositio, Si* omnibus tẽtatis, Hispani non possunt consequi securitatem cum  barbaris, nisi occupãdo ciuitates, & subiiciendo illos, licite possunt hoc etiam facere. Proba  tur, Quia finis belli est pax, & securitas: ut dicit Augu. ad Bonifacium. postquam (ut dictũ  est) licet Hispanis bellũ suscipere, uel etiam si  necesse sit, inferre, ergo licet omnia facere necessaria ad finem belli, scilicet ad obtinendam  securitatem & pacem.¶ Septima cõclusio, Imò* si postquã Hispani  omni diligentia, & re, & uerbo ostendissent,  non stare per eos quin barbari pacificè, & sine  damno suarum rerum agant, nihilominus barbari perseuerarent in malitia sua, & contenderent ad perditionem Hispanorum: iam tunc  non tanquã cum innocentibus, sed tanquam  cum perfidis hostibus agere possent, & omnia     belli iura in illos prosequi, & spoliare illos, &  in captiuitatem redigere, & dominos priores  deponere, & nouos constituere, moderatè tamen pro qualitate rei & iniuriarum. Hæc conclusio satis patet, quia, si licet eis bellũ indicere, ergo etiam iura belli persequi. Et confirmatur, Quia non debent esse melioris conditionis, quia sunt infideles. Sed hæc omnia licerẽt  aduersus Christianos, si semel esset iustum bellum: ergo etiam licent aduersus illos. Item hoc  est generale ius gentiũ, ut omnia capta in bello fiant uictoris, ut habetur in l. si quid in bello. & l. hostes. ff. de captiuis. & c. ius gentium. 1.  distin. & expressiùs Institu. de rerum diuisio. §.  Item qui ab hostibus. ubi dicitur, quòd iure  gentium, quæ ab hostibus accepimus, statim  nostra fiunt, adeò ut etiam homines in nostram seruitutem deducantur. Item, quia (ut  doctores dicũt in materia de bello) princeps,  qui habet iustum bellum, fit ipso iure iudex  hostium, & potest eos iuridicè punire, & condemnare pro qualitate iniuriarum. Et confirmantur omnia suprà dicta. Quia legati iure  gentium sunt inuiolabiles. & Hispani sunt legati Christianorum: ergo barbari tenentur  eos audire, saltem benigniter, & non repellere. Iste ergo est primus titulus quo Hispani potuerunt occupare prouincias, & principatum  barbarorum, modò fiat sine dolo, & frande,     & non quærant fictas causas belli. Si enim barbari promitterent Hispanos pacificè negotiari apud illos, nullam possent Hispani ex hac  parte prætendere iustam causam occupãdi bona illorum non plusquam Christianorum.¶ Alius titulus potest* esse, scilicet causa religionis Christianæ propagãdæ: pro quo sit prima conclusio, Christiani habent ius prædican  di, & annuntiandi Euangelium in prouinciis  barbarorum. Hæc conclusio nota est ex illo,  Prædicate Euãgeliũ omni creaturæ, &c. Item,  Verbum Domini non est alligatum. 2. Thim.  2.{2. Thimo. 2.}Secundò patet ex prædictis, Quia si habent ius peregrinandi, & negotiandi apud illos, ergo possunt docere uirtutem uolenti audire,  maximè de spectantibus ad salutem, & felicitatem multò magis, quàm aliquam humanã disciplinã. Tertiò, Quia aliâs illi essent extra statum salutis, sinõ liceret Christianis ire ad eos  ad anuntiandum Euangelium. Quartò, Quia  correctio fraterna est de iure naturali, sicut &  dilectio. cùm ergo omnes illi sint nõ solùm in  peccatis, sed extra statũ salutis: ergo ad Christianos spectat corrigere & dirigere eos, imò  uidẽtur ꝙ teneãtur ad hoc. Quintò & ultimò  Quia sunt proximi, ut suprà dictum est, & uni  cuique mandauit Deus de proximo suo. Ecclesiast. 17. ergo spectat ad Christianos instruere  illos ignorantes de summis rebus.¶ Secunda cõclusio, Licet* hoc sit commune  & liceat omnibus, tamen papa potuit hoc negotium mandare Hispanis, & interdicere omnibus aliis. Probatur, Quia licet, ut supra dictũ  est, papa non sit dominus temporalis, tamẽ habet potestatem in temporalibus in ordine ad  spiritualia. ergo cùm spectet ad papam specialiter curare promotionem Euangelii in totum  orbem, si ad prædicationem Euangelii in illis  prouinciis commodiùs possent principes Hispani dare operam, potest eis committere, &  interdicere omnibus aliis: & non solùm interdicere prædicationem, sed etiam cõmercium,  si hoc ita expediret ad religionis Christianæ   propagationem, quia potest ordinare tẽporalia, sicut expedit spiritualibus. Si ergo hoc ita  expedit, ergo spectat ad authoritatẽ & potestatem summi pontificis: sed omnino uidetur ita  expedire, eo ꝙ si indiscriminatim ex aliis prouinciis Christianorũ cõcurrerent ad illas prouincias, possent se inuicem facilè expedire, &  excitare seditiones: unde & trãquillitas impediretur, & turbaretur negotium fidei, & conuersio barbarorum. Præterea cùm principes  Hispani suis auspiciis, & sumptibus primi omnium eam nauigationẽ susceperint, & tam feliciter nouum orbem inuenerint: iustum est,  ut ea peregrinatio aliis interdicatur, & ipsi solùm fruantur inuentis. Sicut etiam pro pace     conseruanda inter principes, & religione amplificanda, potuit papa prouincias Saracenorum inter principes Christianos ita distribuere, ne alius in alterius partes transeat: sic etiam  posset pro cõmodo religionis principes creare, & maximè ubi antea nulli fuissent principes Christiani.¶ Tertia conclusio, Si* barbari permittant Hispanos liberè & sine impedimento, prædicare  Euangelium, siue illi recipiant fidem, siue nõ:  nõ licet hac ratione intentare illis bellum, nec  aliâs occupare terras illorum. Hæc probata est  superiùs, ubi confutauimus quartum titulum:  & per se patet, quia nunquam est bellum iustum, ubi nulla præcessit iniuria, secũda secundæ, q. 40. arti. 1.¶ Quarta conclusio,* Si barbari, siue ipsi domini, siue etiam multitudo impediant Hispanos quominus liberè annũtient Euãgelium,  Hispani reddita prius ratione ad tollendum  scandalum, possunt illis inuitis prædicare, &  dare operam ad conuersionem gentis illius: &  si sit opus propter hoc, bellũ suscipere, uel inferre, quo usque pariant opportunitatem & se  curitatem prædicandi Euangelium. Et idem  est iudicium, si etiam permittentes prædicatio  nem, impediant conuersionem, occidẽtes, uel  aliter punientes conuersos ad Christum, uel  minis, aut terroribus alios deterrentes. Hæc     patet, Quia faciunt in hoc barbari iniuriam  Hispanis, ut patet ex dictis. patet enim iustã   esse belli causam. Secundò etiã, Quia impeditur commodum ipsorum barbarorum, quòd  principes eorum non possunt impedire iustè.  Ergo in fauorem illorum qui opprimuntur,  & patiuntur iniuriam, possunt Hispani mouere bellum, maximè cùm res sit tanti momenti.  Ex qua etiam quæstione patet, quòd etiã hac  ratione, si aliter negotium religionis procurari non potest, licet Hispanis occupare terras, & prouincias illorum, & nouos dominos  creare, & antiquos deponere, & prosequi iure  belli, quæ in aliis bellis iustis licitè fieri possent, seruato semper modo, & ratione, ne ultra procedatur, quã opus sit: & potiùs de proprio iure remittatur, quàm aliud quod licet,  inuadendo, & semper omnia dirigendo magis  ad commodum barbarorum, quàm ad proprium quæstum. Sed considerãdum ualde est  quod Paul. dicit 1. ad Cor. 6.{1. Corin. 6.}Omnia mihi licẽt  sed non omnia expediunt. Hæc enim omnia  quę dicta sunt, intelliguntur per se loquendo.  Fieri enim potest, ut per hæc bella, cædes, &  spolia, potiùs impediretur conuersio barbaro  rũ, quàm quæreretur, & propagaretur. Et ideo  hoc in primis cauendum est, ne offendiculum  ponatur Euangelio. Si enim ponatur, cessandum esset ab hac ratione euangelizandi, & alia     quærenda esset. Sed nos ostendimus quòd per  se licent. Ego non dubito quin opus fuerit ui  & armis ut possent Hispani illic perseuerare:  sed timeo ne ultra res progressa sit, quàm ius  fasq́ue permittebant. Iste ergo potuit esse secundus titulus legitimus, quo barbari potuerunt cadere in ditionẽ Hispanorum. Sed semper habendum est præ oculis quod statim dictum est, ne hoc quod per se licitum est, reddatur malum per accidens: quia bonum est ex integra causa, malum autem per circunstantiam,  ex Aristo. 3. Ethico. & Dionysio. 4. c. de diuinis nominibus.