super illud, Is  qui manducat, non manducantem nõ spernat,  & qui non manducat, manducantem non iudicet. dicit S. Tho. Terra nascẽtia fuerunt concessa homini ad edendum. Primo secundum  illud Genes. 1.{Genes. 1.}Ecce dedi uobis omnem herbam &c. Sed post diluuium primò legitur concessus usus carnium. Vnde legitur Gen. 9. quasi{Genes. 9.}holera uirẽtia tradidi uobis omnia, scilicet animalium genera. Ex quibus uerbis S. Thom. uidetur dicere, quòd ante diluuium non solum  non fuerint in usu carnes, sed nec fuerint licitæ. Sed quicquid sit de hoc, uidetur primùm,  quòd de iure naturali nõ essent illicitæ, ut suprà probatum est. & confirmatur, quia per legem Christi nõ est aliquo modo abrogata lex  naturalis: si ergo nunc licet uesci carnibus, non  ergo est contra ius naturale. Secundo uidetur  quòd nõ fuerit prohibitum lege diuina etiam  ante diluuium. Probatur primò, non habetur  talis prohibitio. Tertio illa dicebatur ętas legis  naturæ, quæ scilicet regebatur lege naturali, sine aliis præceptis, saltem erant paucissima. Et  S. Tho. 1. 2. q. 103. art. 1. ad quartum dicit, quòd  generaliter ante legem Moysi nulla lege erat  prohibitus usus carnium aliquorum animalium, sed solum propter abominationem, uel  consuetudinem ab aliquibus. Ita ergo potest  dici, quòd si ante diluuium non erat usus carnium, hoc erat solum ex consuetudine, non ex  aliquo præcepto diuino speciali. Nicolaus tamen Gen. 9. dicit, quòd tunc profuit concessus usus carnium, quia terra iam non erat adeo     fructifera, acceperat enim detrimẽtum magnũ   ex diluuio. Idẽ dicit Abul. ibidẽ propter eandẽ   rationẽ, scilicet ꝙ ante diluuiũ non erat cõcessus usus carniũ. & Ge. 1. dicit idẽ Abul. Hic taxauit Deus cibos hominibus, ut scilicet carnes  non comederẽt, sed fructibus uescerẽtur. Et facit quod Ge. 1. dicitur, Ecce dedi uobis omnẽ{Genes. 1.}herbam afferẽtem semen super terrã, & uniuersa ligna, quę habẽt in semetipsis sementẽ generis sui, ut sint uobis in escã, & cunctis animantibus terræ &c. Et factũ est ita, id est, ita fuit factum. Vnde uidetur, ꝙ non habuerũt aliud in  escam. Confirmatur, Ge. 9. ostẽditur naturalis  esus carniũ. s. carnem cũ sanguine nõ comedetis. ergo omnino tunc cœpit usus uel cõcessio.  & Ari. 7. Et. c. 5. comedere carnes crudas nume{Aristotel.}rat inter uitia feritatis. Hoc etiã Boët. uidetur{Boetius}dicere de Consolatione lib. 1. Felix initiũ prior    ætas contẽta dulcibus aruis, nec inerti perdita  luxu, facileq́; sera solebat ieiunia soluere glãde.  & Oui. in 1. Met. Cōtentiq́; cibis, nullo cogẽte  creatis, Arbuteos fœtꝰ, mõtanaq́; fraga legebãt, Cornaq́; in duris hęrẽtia mora rubetis. Et  quæ deciderãt, patula iouis arbore glandes, Et  Pythagoras suos carnibus abstinere docuit. de  quo Ou. 10. Met. Parcite mortales, dapibꝰ temerare nephãdis Corpora. & alia elegãter dicit.  Argumentũ est certè, ꝙ antiquꝰ ille mos māsit  in memoria hominũ, nec poëtæ hoc finxerũt,     sed acceperũt ex antiquitate. Solus Caietanus.  Ge. 9. dicit etiã ante diluuium licitè usos carninibꝰ. Quod probat, quia Ge. 4. laudatur Abel,  qui offerebat de primogenitis gregis sui, & de  adipibus eorũ, id est de pinguioribus. Si enim  non uescebantur illis, quæ laus erat afferre pinguiores? uel in quẽ usum habebãt greges? et tamen Heb. 11. laudatur Abel, ꝙ potiorẽ hostiam  obtulit quam Cain. Sed ad hoc alii respondent, ꝙ   causa pelliũ, & uellerũ ad uestitũ, & etiã lactis,  quod edebant. Sed contrà, etiã lac non legitur  cõcesum. ergo non erat usus ꝓpter lac. Itẽ quod  de uolucribus cicuribus, uel gallinis quantum  ad usum nutrissent, nam nec ipsa oua concessa  fuerant Gen. 1. Et posset facere ad Caietanum,  quòd Ge. 7. dixit Dominus Noë, ut tolleret de  animalibus mundis septena, & septena, de immundis uero, duo & duo. Videtur enim, quòd  munda uocẽtur idonea ad uescendũ, alia uerò  immũda. Sed S. Tho. 1. 2. q. 103. art. 1. ad 4. dicit,    ꝙ munda, & immunda distinguebãtur quantum ad sacrificium. Sed idem Caiet. 2. 2. q. 148.  artic. 2. ad 3. Martini, dicit, ꝙ deus primo Adæ   dedit in escam uegetabilia, deinde Noë dedit  animalia. Certè primũ uidetur certũ, ꝙ scilicet  in statu innocentiæ non fuissent usi carnibus  in alimentũ: quia ligna, & plantę fuissent sufficientia ad uitam. & omnino non uidetur dubitandum quin sequuti fuissent illam institutionem Gen. 1. Ecce dedi uobis omnem herbam afferentem semen super terram, & uniuersa ligna, quæ habent in semetipsis sementem  generis sui, ut sint uobis in escam. Secundo apparentiam habet, ꝙ ante diluuium non fuissent usi carnibus, & uidetur ex illa prohibitione Genes. 9. Carnem cum sanguine non  comedetis. Vel enim prius comedebant carnes  aut non. Si comedebant, uel cum sanguine, uel  non. Si comedebant carnes, non tamen cum  sanguine, uidetur quòd non esset opus illo  nouo præcepto. Si cum sanguine, tunc oportebat reddere rationem quare Deus antea permiserat, & tunc de nouo prohibebat. Vnde uidetur profecto, quòd tunc cœpit usus, & ideo  docuit dominus naturalem modũ comedendi. Et tunc hoc tenendo oportet dicere, quòd  licet non esset prohibitum iure naturali, erat  prohibitum iure diuino. nec enim est dubitandum, quin haberẽt aliqua præcepta à Deo, quę   tamen non sunt scripta: uel cum conceduntur  eis plantæ, uidentur negata animalia: uel fortè  solum ex consuetudine erat, & non ex aliquo  iure. Tertio potest teneri cum Caietano, quòd  erat usus animalium, licet fortè non ita communis sicut postea fuit, licet Auicẽna 1. c. dicat  ueteres non nisi in prandiis usos carnibus, in  cœna uero solo pane. Posset etiam confirmari, quòd non esset licitum ante diluuium uesci     carnibus, quia Gen. 9. non conceduntur plantæ, & ligna, quæ erant prius cõcessa, sed solum  animalia. ergo postquam conceduntur animalia, signum est, ꝙ non erant prius concessa. Sed  pro opinione Caiet. facit, si ante diluuium non  sunt usi carnibꝰ, nec etiam piscibus, quia idem  est iudicium, & eodem modo fuerũt de nouo  concessi. Ge. 9. & Gen. 1. solum conceduntur,  de quo tamen doctores non faciunt mentionem. Fortè non erat pręceptum de abstinentia  carnium, sed inspiratio interior, quæ non facit  præceptũ. Item quid Noë comedebat in arca?  Et probatur omnino, quòd esset usus animalium. Et arguitur, nõ uideretur quòd esset usus  in sacrificiis, si non esset usus & utilitas rerum:  quia uidetur quòd non sit sacrificium de re  nullius utilitatis, uidelicet, si quis comburet  paleas inutiles, uel serpentem, uel corium, tunc  ergo quæritur, utrum facerent sacrificia, uel  oblationes columbarum, uel turturum. Si sic,  ergo erunt utilia ad aliquos usus, & non nisi  ad edendum, ergo &c. Si non, contrà uidetur,  quòd fieret sacrificium ex eisdem rebus, sicut  in lege scripta. Sed in lege fiebat oblatio columbarum, & turturum, ergo &c. Item Gen. 7.{Genes. 7.}mandatum est Noë, ut tolleret in arca de animalibus mundis septena, & septena, & de immundis duo & duo, & sic dicit S. Thom. 1. 2.  quæst. 103. art. 1. ad 4. quod intelligitur quoad     sacrificium. Tunc quæro, an ex columbis, &  gallinis fuerint septena aut bina. Omnino septena, quia oportebat illa multiplicari, plus  ergo erant munda. ergo erant in sacrificiis, &  oblationibus: ergo erant inutilia, sicut corui,  sed utilia, ad edendum scilicet. & S. Thom. ubi  suprà respondens ad illud Gen. 7. dicit, quòd  non erant munda quo ad esum, sed quia nulla  lege erant prohibita, uidetur quòd simpliciter  loquebatur & ante diluuium, quia illa distinctio erat ante diluuium: nec de hoc potest haberi maior certitudo. & sic patet solutio argumentorum, & conclusio uniuersalis, scilicet  quòd nullum est genus alimenti, nec in animalibus, nec in plantis, quo non liceat uti,  quantum quidem spectat ad ius naturale, uel  diuinum.¶ Sed restat dubium, Vtrum* liceat uti condimentis, & artificio ad edendum cibos suauiores. Ad quod breuiter respondetur, quòd  etiam de se non est illicitum, nam sponsa optat  dare sponso poculum conditum. Cantic. 8. &  sic licet sale condire, imò præcipitur Leuit. 2.  Sale &c. Quare non aromatibus? Item S. Tho.{S. Thom.}2. 2. quęst. 142. art. 2. ad. 2. dicit, quòd circa naturales concupiscentias parum peccatur, ut Ari{Aristotel.}stot. etiam dicit 2. Ethic. sequendo scilicet naturalem concupiscentiam. Sed circa alia incitamenta, quæ hominum curiositas adinuenit,     plurimum peccatur, ut curiosè præparati cibi,  & mulieres ornatæ, unde idem uidetur iudicium de utroque.¶ Sed uenio ad quæstionem propositam, An    * liceat uesci carnibus humanis. Prima propositio est, Esus carnis humanæ est prohibitus  iure diuino. Hanc propositionem aliqui probant ex eo, quod dicitur Gen. 9. Omne quod{Genes. 9}mouetur, & uiuit, erit uobis in escã quasi olera  uirentia tradidi uobis omnia, excepto quòd  carnem cum sanguine nõ comedatur. Videtur  enim illic prohiberi esus carnis humanę, ex eo,  quod sequitur, Sanguinem enim animarũ uestrarum requiram de manu cunctarum bestiarum, & de manu hominis, de manu uiri & fratris eius requiram animũ hominis. Quicun   effuderit sanguinẽ hominis super terram, fundetur sanguis illius. Itaque non uidetur posse  haberi sensus illius dicti, nisi de esu humanæ   carnis. Ita dicit Nicolaus & Burgens. ibidem.  Sed contrà, quia Leui. 7. & 17. prohibetur esus  sanguinis, & non est dubium, quòd ad literam  intelligitur non de humano sanguine, aut carne, sed de quocun sanguine, sicut etiam decretum Apostolorum Actuum 15. ergo ita intelligendum est illud Gen. 9. & ita intelligebant Iudęi, ut patet ex Iosepho, libro antiquit.{Iosephus.}c. 7. ubi describit historiã illam Gen. 9. Et ideo  Caietanus in eodem loco, scilicet Gen. 9. dicit, quòd prohibetur carnibus uesci humanis  illic per uerba sequẽtia, scilicet, Sanguinem animarum uestrarum requiram, ut super omnia  uerba penè us, sanguinem illius. Caietanus  enim nõ uult, quòd illa uerba sint consequentia, nec pertineant ad præcedẽtia illa, excepto,  quòd carnem cum sanguine non comedetis.  Sed est noua sententia, & non legit ly enim,  sed utique, sanguinem utique &c. Itaque  sensus est, carnem autem humanam prohibeo  uobis &c. & quia quicquid licet sumere in alimentum, licet præparare, & si opus est, occidere: prohibeo autem (inquit) uobis uti carne  humana in alimentum, quia quicũ effuderit  sanguinem humanum &c. Sed septuaginta illic  legunt, καὶ γδ, etenim, & ita legunt interpretes ex Chaldæo, & Hebræo. Sed adhuc potest  bene stare sensus Caietani, & placet. Itaque in  primis uerbis, ueruntamẽ carnem cum sanguine non comedetis, ostendit naturalem usum  comedendi carnes, scilicet, non crudas, sed coctas, aliud enim est barbarum & ferale. Postea  sequitur, sanguinem enim animarum uestrarum. quasi dicat, iam statui uobis quod comedere liceat uobis: nõ enim concedo uobis carnes humanas, requiram enim sanguinem uestrum. Et ratione probatur, ut à principio arguebam. Illud est abominabile apud omnes  nationes uiuentes ciuiliter, & non inhumaniter, ergo est iniustum. Patet autem ex historia. Nam circa Pontum, & Danubium leguntur fuisse feri homines, qui humanis dapibus  uescerẽtur. Et Sydones populi Danubii accolæ parentum & propinquorum funera uictimis & festo conuentu familiarium celebrant,  cadauera autem laniata, & pecorum uisceribus  admista, obsonando, epulandoq́; consumebant. Et Indorum Massagetæ propinquos cognatosq́; cum ad multam senectutem peruenerint, uel aliquo casu morti appropinquarẽt,  iugulatos antè magno epularum apparatu aliis  eduliis mistos comedunt. Et Vlysses apud Homerum narrat Lęstrigonas immanes homines  socios suos uerubus affixos comedisse. Et Plinius putat Caier fuisse Læstrigonum sedem,  quales etiam Cyclopas describit Virgilius 3.  Aeneidos. Omnes autem historici, & poẽtæ   tanquam feritatem & inhumanitatẽ nephandam talem consuetudinem referunt. Consequẽtia probatur, quia illud dicitur iuris naturalis quod natura distat, & quod apud omnes  est commune, si ergo omnes homines sentiunt  hoc esse turpe, ita est etiam de iure naturali.  Item probat Caiet. ibidem, quia alimentũ ordinatur ad id, cuius est alimentum, & per consequens debet esse ignobilius eo, ergo homo  non est alimentum hominis: imò apud Gentiles tanquam infandum scelus habebatur: unde & Christianis hoc facinus à Paganis imponebatur, quòd in nocturnis sacrificiis infantes  occisos comederint, ut est apud Tertullianum  in apol. c. 5. & apud Eusebium in historia ecclesiastica. Itẽ à posteriori, quia omnino essent  causa cædis, & homicidii, ut patet apud Barbaros, qui uescuntur carnibus humanis. Item  ius sepulturæ uidetur esse de iure naturali, ut  quilibet sepeliatur ubi uoluerit. ut c. fures. habetur, &c. quæsitum. 13. q. 2. & de pœnit. dist. 6.  c. si quis. & de pœnit. & remiss. c. crimen. quod  tolleretur, si liceret uesci carnibus humanis.  Item fieret iniuria resurrectioni, cùm confunderentur corpora hominũ. Item sepelire mortuos est opus misericordiæ, ut patet de Tobia, & Simonide. ergo insepultos abiicere, est  impietas. Item Deut. 21.{Deuter. 21.}prohibebantur relinquere insepulta etiam cadauera maleficorum.  Nec solum comedere carnes, sed etiam dare  bestiis ad deuorandum, est inhumanum, ut legitur fuisse Caspios, Bactrianos, & Hyrcanos.  & hoc uidetur ex illo loco Ge. 9. Sanguinem  enim animarum uestrarum requiram de manu  cunctarum bestiarum. Vbi nihil aliud uidetur  prohiberi, nisi ne detur bestiis humana caro in  alimentum, de hoc enim agitur ibi. Item pro  diro, & atroci facinore ponitur, & damnatur  etiam à Paganis authoribus, potasse humanum  sanguinem: ut patet in coniuratione Catilinæ,     apud Salustium, & Lucium Florum. Item est  pietas naturalis etiam ad mortuos. ergo non  licet abuti cadaueribus eorum. Item est peccatum feritatis comedere carnes humanas, ut  Aristot. dicit 7. Ethicorum, c. 5. Sed tota difficultas est, An* in extrema necessitate liceat  uesci carnibus humanis. & uidetur quòd sic,  quia, ut impræsentiarum suppono, liceret uti  carnibus suillis in ueteri lege (de quo postea)  in tali necessitate, non obstante pręcepto iuris  diuini. sed tantam uim habet ius diuinum sicut  naturale. ergo etiam liceret uti carne humana.  Item, ad salutẽ hominis licet abscindere membrum: quare ergo non licebit comedere carnes, & illud membrum, si est necessarium ad  conseruationem uitæ? Item licet uti in medicamentis carne, quam dicũt Medici Momiam.  ergo in alimẽtis, si esset omnino necessarium.  Hoc tamen non obstante sit conclusio probabilis, quòd in quacun necessitate non licet  uesci carne humana. Patet primò, quia habitum est tanquam immane, quòd aliqui in obsidione usi sunt tali alimento, ut patet apud  historicos. Vide etiam declamationem Quintiliani de eo, qui legatus ad frumentum comedendum non uenit. Item, scilicet tenerentur  homines in tali necessitate uesci tali carne. cõsequens est falsum, cùm nũquam fecerint homines, nec aliquis hactenus consuluerit tempore famis, nec obsidionis, nec aliquis hoc auderet. Consequentia communiter probatur,  quia si licet, & non est aliud medium, uidetur  quòd tenerentur. Et confirmatur ex historia  Iosephi de bello Iudaico, lib. 7. c. 8.{Iosephus.}Vbi Maria Eleazari filia in extremis quidem angustiis  filium occidit, coctum comedit medium, reliquias autem scelerati facinoris, nec contaminatissimi, & aliâs immanissimi homines edere sustinuerunt, sed timore correpti, tales epulas sunt auersati, non obstante extrema necessitate. Caiet. tamen 2. 2. q. 148. art. ad secundum  Martini dicit, quòd est probabile, quod in extrema necessitate uidetur, quòd non sit illicitum uti in cibum hominibus occisis in bello,  licet aliâs, in quit, sit mortalissimum. Martinus  etiam q. 2. de gula, dicit, quòd qui sine necessitate ex sola concupiscentia & delectatione uesceretur carnibus humanis, peccaret mortaliter. Vnde uidetur dicere, quòd in necessitate  non esset mortale, uel non esset peccatum.  Abulens. etiam 4. Regum. 6.{Abulens.}tenet, quòd in extrema necessitate non est illicitum. sed S. Tho.{S. Thom.}2. 2. q. 142. art. 4. ad 3. dicit, quòd illa uitia, quæ   excedunt humanam naturam, sunt exprobrabilia, sicut si aliquis delectaretur in comestione carniũ humanarũ, aut in coitu bestiarum,  aut masculorũ. Ex hoc uidetur, quòd S. Tho.  putat tam malum comedere carnes humanas,     sicut coire cum bestiis, quod in nullo casu est  admittendum. ergo nec comedere carnes humanas. Facit etiam quod Aristot. 3. Ethico. &  1. dicit, Sunt etiam quædam, ob quæ non licet  etiam compulsum, sed potius oportet summa  perpessum tormenta mortem obire. Etiam si  omnium iudicio necessarium esset ad uitam  fornicari, non tamen liceret, & quòd liceat comedere carnes humanas, quod multo grauius  est per se. Sed respondetur, quòd fornicatio est  intrinsece mala, non autem esus carnium. Sed  hoc est petere principium. unde enim habetur  illa differentia, cùm apud homines omnes sit  abominabilior iste esus, quàm fornicatio? Et  Almayn in moralibus, c. 3. ponit conclusionẽ,  Nullus metus etiã mortis excusat actum prohibitum lege naturæ. Ex quo uidetur confirmari conclusio nostra, uide illum. Item si hoc  in extrema necessitate est licitum, ergo etiam  si terrore barbarorum aliquis cogeretur comedere: nihil enim facit an timor sit ab intrinseco, uel extrinseco illatus. Et mirũ est si hoc  licet, quomodo nunquã fuit permissum nec in  obsidione Hierosolymitana sub Vespasiano,  ubi tot millia perierunt fame, nec in obsidione Ierusalem sub Ioram rege Israël, 4. reg. 6.{4. Reg. 6.}ubi tantę fuerunt angustiæ, ut matres paciscerentur de mutuo esu filiorum, præsertim cùm  Elisæus esset, qui eos admonere potuit, nec     aliquis hoc unquam consuluit in ultima fame  prouinciarum. ergo nullo modo est licitum.¶ In tertia quæst. Vtrum liceat in sacrificio uti  hominis sanguine. Dato ꝙ ita sit, quòd non  liceat comedere carnes humanas, an liceat sacrificare ut Barbari faciũt. Et uidetur primo ꝙ   hoc non sit contra ius naturale. Primùm, quia  multæ nationes quondam habuerunt in usu,  ut Scythę Tauri aduenas Dianę immolabãt,  Laodiceæ, uirgines Palladi, Arcades Ioui Lycæo puerum, Carthaginenses Saturno pueros  etiam regiæ nobilitatis: Sapiẽtes etiã Gallorũ,  Druidæ: Cimbri, Blemmyę, de quo uide Alexandrũ de Ales, fol. 193. Imò ad propitiandos  deos uicti Carthaginenses ab Agatho, dicuntur nobilitatis filios mactasse ad aras. Et Germani, & Cimbri, & Senones, & penè omnes  nationes hoc in sacrificiis habuerunt, ut mundarent humano sanguine, imò hac superstitione non caruerunt. De quibus legimus, quòd  ex fatalibus libris Gręcorũ, Et Gręcũ in foro  Boario confoderunt ad placandas, scilicet iras  deorum. factũque hoc fuit per Cornelium Lentulum, & Publium Lucinium Crassum Consules. Item dominus præcepit Abrahæ sacrificare filium Isaac, Genes. 22. Non ergo debuit{Genes. 22.}credere si erat contra ius naturale. Item Iephte  Iudic. 11. obtulit unicã filiam in holocaustum,{Iudic. 11.}& tamẽ ponitur inter sanctos, Hebr. 11. Mirum     est autem si hoc erat contra ius naturale, quòd  ipse non intellexisset, cùm esset fidelis, esse impium, uel non admoneretur à sacerdotibus. Et  maxime quia habetur, ꝙ uenit spiritus Domini super Iephte, & ex illo spiritu uouit uotum,  quod postea persoluit. uide S. Tho. 2. 2. q. 88.{S. Thom.}art. 2. ad 2. & idem. 4. dist. 38. q. 1. art. 1. q. 2. ad 2.  & Heb. 11. lectione 7. & August. quæstione super Iudic. lib. 7. à pagina. 222. c. 49. ubi sub dubio reliquit, an peccauerit necne. Itẽ ipse Redemptor noster seipsum sacrificauit in cruce.¶ In contrarium ponitur conclusio, Prohibitum* est iure diuino & naturali sacrificare homines Deo. Probatur apertè Deut. 12. Quando{Deut. 12.}disperdiderit dominus Deus tuus ante faciem  gentes, ad quas ingredieris possidendas, & possederis eas, at habitaueris in terra earum, caue ne imiteris eas postquam fuerint te intro  eunte subuersæ, & requires cæremonias earũ,  dicens, sicut coluerunt gentes istæ deos suos,  ita & ego colam, non facies similiter domino  deo tuo. Omnes enim abominationes, quas  auersatur dominus, fecerunt diis suis, offerentes filios suos, & filias, & comburentes igne.  Item Num. 13. Dominus præcipiens, ut omnia{Num. 18.}primogenita offerrentur domino, & spectarẽt  ad sacerdotem, primogenita tamen hoc unum  iuuet, ut redimantur. Quicquid enim primum  erumpit de uulua cunctæ carnis, quam offerũt     domino, siue ex hominibus, siue ex pecoribus  tui iuris, ita duntaxat, ut pro hominũ primogenitis pretium accipias. Ex quo loco August.  super Iud. ubi suprà, satis dicit significari, quòd  immolatio quidem humanæ carnis est prohibita, & displicet Deo. Ex quo loco saltẽ Deut.  2. non solùm constat esse prohibitum iure diuino, sed naturali, quia Gẽtes non tenebantur  alio iure nisi naturali, & tamen cõputatur inter abominationes eorum immolasse sanguinem humanum. Sed quæ est ratio? Primùm  de innocente est clara, quia est contra ius naturale occidere hominem innocẽtem, cùm sit  præceptum decalogi. De nocente autem uidetur maius dubium. Quid obstat sicut occiditur  taurus in honorẽ Dei, quin homo aliàs maleficus, & impius, occidatur in honorem Dei? imò  etiam nunc, an non pro amore Dei licet occidere infidelem? quare non est sacrificium? Respondetur, sicut patet ex S. Tho. 2. 2. quæst. 85.{S. Thom.}art. 3. ad 3. & clarius quæst. 86. art. 1. quòd sacrificium est, cùm aliquid exhibetur in cultũ diuinum consumendum: nõ enim sufficit, quòd  offeratur ad cultum, sed consumatur in honorem Dei, unde calix oblatus, non est sacrificiũ,  sed eucharistia est sacrificium in missa. Ex quo  sic arguitur, Vel nocens est damnatus, uel non:  si non, non iustè occiditur, & est contra ius  diuinum, imò naturale. nullus enim obligatur     ad pœnam, antequam condemnetur: si autem  est damnatus propter delictum, iam non occiditur ad cultũ diuinum. Si enim aliâs esset periturus, nõ occiditur pro Deo, uel honore Dei:  sicut boues qui occidũtur in macello quantũcun lanius diceret, imò uellet occidere pro  amore Dei, non esset sacrificiũ, & sic homines  nocentes, & condẽnati, sacrificari nõ possunt,  nec licitè, nec illicitè. Propriè enim sacrificare  hominẽ Deo est, quòd illa sit causa occidendi  hominẽ, quod non est de homine aliâs dãnato. Præterea etiã omne sacrificium est oblatio,  ut S. Tho. dicit ubi suprà. Nō offert autẽ quis,  nec dicitur munus rei aliâs inutilis uel perdendæ. non em̃ esset uel munus, uel oblatio, si quis  uinum, aut bouem, aut ouem prorsus ad nullos usus profuturam daret Deo, nõ plus, quàm  si lapidem, aut arenam. Offerre enim est ut aliquid sibi subtrahat, ut Deo tribuat. Cum ergo  homo damnatus non sit alicuius pretii, sed perniciosus, non potest ex illo offerri sacrificium,  aut fieri, maxime quia Leuit. 22.{Leuit. 22.}prohibetur offerri animal quocun modo morbidum. unde uidetur irreuerentia offerre hominem noxium. Restat ergo quòd nec ex homine nocente, nec innocenti possit fieri sacrificiũ Deo  acceptum, & præterea uidetur, quòd uita hominis nõ sit ita propriè in potestate hominis,  sicut uita aliorum animantium. Non ita est     dominus uitæ suæ, uel aliorum, sicut est brutorum, qui pro suo arbitrio potest perdere,  aut occidere sine iniuria: homo autem seipsum  occidens, facit iniuriam, & sic uidetur, quòd  uita humana potius sit Dei, qui est dominus  uitæ & mortis. Cum ergo sacrificium debeat  fieri ex rebus nostris, quas Deo offerimus, uidetur, quòd non possit fieri sacrificium humanæ uitæ: & in summa quãdo Deus debeat coli,  non possumus scire nisi ab ipso Deo: ubicunque autem fuit diuina doctrina, & prophetica,  nunquam fuerunt huiusmodi sacrificia, ergo  omnino nunquam fuerunt Deo grata. Quia  si quis contenderet hoc non esse prohibitum  iure naturali, excusaremus istos barbaros ab  impietate, saltem antequàm esset eis prædicata  lex euangelica: quia excusabantur ignorantia  iuris euangelii, in quo non solum sunt prohibita huiusmodi sacrificia, sed quæcun alia,  excepto unico sacrificio missę, ut patet ex Paul.  ad Heb. Quia Christus Iesus introiuit semel in  sancta, æterna redemptione inuenta. Non solum de sacrificio hominis, sed nec de quocunque alio posset reddi ratio aliqua, nisi quòd  Deus reuelasset: quia cùm bonorum nostrorum non egeat, potius uidetur absurdum occidere in gratiam Dei animal quodcunque.  Vnde ex ipso solo inferri potest, in statu innocentiæ nullum fuisse sacrificium. Ad argumenta in contrarium. Ad primum patet quid  sit dicendum. Primo enim respondetur, quòd  nunquam aliquæ nationes usæ sunt huiusmodi sacrificio, quin prius essent idolatræ. unde  post tantum errorem idem dæmon, qui suggessit in deos falsos colorem, idem etiam persuasit, ut nefariis sacrificiis colerent. Vnde ille  error non inuasit, nisi post alios intolerabiles  errores, ut dicit Paul. ad Rom. 1.{Rom. 1.}Propterea tradidit illos Deus in reprobum sensum. Secundo patet, quia Deus damnauit sacrilegos illos  ritus, ut patet Deuter. 12. unde etiam Cornelio  Lentulo, Publio Lucinio Crasso cõsulibus ne  hominem immolare, neue habitationem sanguine litare liceret, sancitum est. Ad secundum  de Abraham beatus Augustinus libro 7. super{August.}Iudic. c. 49. dicit, quòd dato quòd lege generali prohibita sint huiusmodi sacrificia, tamen  iubente domino specialiter possunt fieri, sicut  & seipsum occidere, & innocentes, sicut præceptũ est Sauli, ut occideret omnes habitatores Amalech. Vel fortè, inquit, putauit Abraham dominum filium suum suscitaturum, &  sic nullam faceret Isaac iacturam. Sed quo modo credit illud esse à Deo, cùm haberet præceptum Dei in contrarium? Respondetur, illa  reuelatio uidetur esse interior, & cui Abraham  resistere non posset. Sed hoc ipso, inquit August. ostendit displicere illi huiusmodi sacrificium, quod inhibuit Abraham. Ad tertium de  Iephte. beatus August. eodem loco multa dicit.  Primum condemnat non solum factum & sacrificium Iepte, sed etiam uotum, quia uotum  per se malum fuit: nam non uidetur cogitasse  de sacrificio alicuius. Nō enim dicitur, Quodcunque exierit obuiam mihi, sed quodcunque  exierit de ianuis domus meæ obuiam mihi reuertenti in pace à filiis Amon, Domino offeram illud in holocaustum. Nec pecora solent  occurrere ducibus à bello reuertentibus, nisi  fortè canis, qui tamen sacrificio adhiberi non  potuit: unde uidetur in ipso uoto licet non de  filia, tamen de homine cogitasse. Quia ergo de  hoc uoto, inquit, nec de facto scriptura aliquid  diffiniuit, sicut de facto Abrahæ, iudicandum  reliquit nobis ex regul. scripturarum. Et possemus (inquit) dicere, Deo displicuisse tale uotũ,  & ideo permisit ut unica filia occurreret, ut de  tali uoto uindictam sumeret: nec prohibuisse  eum 60. dierum spatio, sicut Abraham prohibuit, licet infra eodẽ capitulo dicat, quòd potest etiam dici, quòd fecit totum ex spiritu domini & uotum & factum, & fortasse ut aliqua  humana uictima, Christi significaretur uictima. Quod si uerum (inquit) est, non solum  eius insipientia culpanda non est, uerum eius  obedientia laudanda. Sed potius uidetur stare  in prima solutione S. Thom. 2. 2. quæstione.{S. Thom.}88. art. 2. ad 2. Satis concordat cũ illa prima solutione, & citat Hieronymum, quòd in uouendo fuit stultus, & in reddendo impius. uidentur tamen S. Thom. & Hieronymus non  damnare uotum: nisi tanquam indiscretum,  quod posset habere malum euentum. August.  autem uidetur damnare secundum se, quasi intentio fuerit simpliciter hominem sacrificare.  Non enim magnum fuisset, ut pro tali uictoria uouisset holocaustum uinius bouis, aut  arietis. certè aliquod magnum uoluit uouere.  Aliter dicit S. Tho. 4. dist. 4. quæst. 1. artic. 2. q.  2. ad 2. Idem Hebr. 11. lectio. 7. Sed non condemnat uotum, sed factum, quod secutum est.  Sed laudatur Iepte de fide quam habuit. Sicut  & Gedeon eodem tenore laudatur à Paulo,  qui tamen peccauit tentando Deum in uellere  & faciendo Ephot, post quod fornicata est  multitudo filiorum Israël. Sed de pœnitentia  utriusque creditur, ut ait S. Tho. Sed hoc iam  constituto, quòd nec sit licitum uesci carnibus  humanis, nec sacrificare homines, sequitur  quæstio moralis, An si quis habeat hanc sacricrilegam consuetudinem, uel ut uescatur tali  carne, uel sacrificiis tam nefandis utatur, ut  sunt barbari isti inuẽti in prouincia Yucatan,  id est, in noua Hispania, an possint principes  Christiani sua authoritate ista ratione bellum  illis inferre, & quatenus hæc: & si hoc nõ possunt sua authoritate, an saltem ex authoritate  summi pōtificis hoc possint. Et quidem Aug.  Antho. Archidiac. & Syluester dicunt, quòd  si quæ nationes sint quæ contra ius diuinum  supernaturale, & reuelatum faciunt, coërceri  non debent, nec possunt, ut desistant ab illa  uiolatione, ut si qui peccant peculiariter contra legem Christianam, uel olim contra legem  Mosaicam. Et ratio est, quia nõ possunt conuinci manifestè quòd male faciant, & per consequens damnari iuridice non possunt: & quia  nemo indānatus potest puniri, ideo non possunt illa causa, aut bello, aut alia persequutione coërceri à talibus peccatis. Hæc conclusio  spectat ad relectionem de Indis, quam de hac  materia author suprà egit, ibi uidere latè poteris. De illo tandem dubio, utrum* sit laudabile abstinere perpetuo à certo genere alimentorum etiam in extrema necessitate. Et uidetur quòd non liceat, quia (ut suprà probatum  est) homo tenetur seruare propriam uitam per  alimentum. ergo ubi non est aliud alimentum,  nisi huius generis, tenetur illo uti. Arguitur  secundo, quia si liceret, maximè ratione uoti,  quale dicuntur habere Cartusienses. Sed hoc  non, ergo patet minor, quia uotum debet esse  de meliori bono, ut S. Tho. 2. 2. q. 88. & doctores 4. d. 38. Et saltem illud quod sine uoto est{S. Thom.}malum, ratione uoti non fit bonum: ut si est     malum inebriari, ratione uoti non est bonum:  sed abstinere à cibo in extrema necessitate est  mortale, secluso uoto, ergo etiam posito uoto.  Imò tunc uidetur egregiè procedere dictum  illud, In malis promissis, rescinde fidem. Tertio arguitur, Si quis faceret uotum abstinendi  à carnibus non regulariter, uel semper, ut Cartusienses, sed solùm in extrema necessitate,  profectò uotum esset stultum, & illicitum. Sed  non uidetur quòd reddatur melius uotum,  quia simul cum hoc uoueat abstinere etiam  extra necessitatem, ergo &c. Item plus obligat  lex diuina, quàm uotum: sed Iudæus in extremo tenebatur comedere carnes prohibitas, ergo etiam Cartusienses. Quarto arguitur, Liceret etiam Cartusiensi in tali necessitate constituto comedere carnes, ergo uidetur quòd  teneretur. quia si habet medium licitum ad  conseruandam uitam, facit contra charitatem  non utendo illo, ergo, &c Nulla lex humana  deobligat à diuina, sed uotum est peculiaris  lex, ergo, &c. In contrariũ uidetur consuetudo  & authoritas religiosissimi ordinis Cartusiensis, ubi pro nulla necessitate uiolatur abstinentia illa à carnibus. Nec ualet dicere, quòd nunquam incidit necessitas, quia certè credendum  est, quòd aliqui obierunt, quia non comederunt carnes. Pro dissolutione quęstionis nota,  quòd Gerson in proprio tractatu de abstinentia Cartusiensium, ponit duas conclusiones  principales in sententia. Prima, Cartusienses  in extrema necessitate constituti, secluso scandalo, tenentur comedere carnes. Secunda, si  ex tali esu carnium sequatur scandalum, puta  dissolutio ordinis sui, & religionis, obligatur  non comedere carnes. Easdem ponit Maior,  4. distinctione. 38. quæst. 4. & Martinus quæstione de abstinentia. Primam conclusionem probant. primo, quia talis occidet seipsum  non comedendo, iuxta illud Ambrosii,{Ambrosi.}Passce fame morientem: si non pauisti, occidisti.  Item nulla lex humana potest obligare ad diuina, sed iste tenetur lege diuina in tali necessitate comedere. ergo, &c. Item nulla constitutio contra charitatem habet locum, si hoc  est contra charitatem, ergo, &c. Sed contra primam conclusionem arguitur 2. Machabæo. 6.  Machabæi cum periculo mortis abstinuerunt.  ergo licet abstinere saltem Cartusiensibus in  quacun necessitate. Respōdet Gerson, quòd  Machabæi tenebantur abstinere, quia obligabantur lege diuina, & non est transgredienda  lex diuina pro corporali uitæ saluatione. Et  quòd Dauid comedendo panes peccasset, nisi  habuisset reuelationẽ. Sed Maior aliter respõdet, & dicit, quòd Machabæi tenebãtur ratione scandali, aliâs debuissent comedere, unde  illo secluso in necessitate liceret comedere illas, quia maior est obligatio diuina seruandi  uitam suam, quàm alia lex de non comedendo  carnem suillam. & ita dicit Almain in Moral.  c. 3. imò quòd tenebantur. Ex quo infert Gerson, quòd si constitutio Cartusiensis diceret,  quòd nõ comederent carnes, etiam in extrema  necessitate sub pœna peccati mortalis, nescirẽ,  inquit, fateor, constitutionem istam defendere ab iniquitate. Hæc determinatio Gersonis,  & Maioris, est ualde probabilis, & maximè  declarando primam conclusionem per secundam, scilicet quòd ratione scandali potest abstinere in extrema necessitate capiendo largè  scãdalum, id est, ex hoc, quòd Cartusiensis illa  occasione uesceretur carnibus, inciperet dispẽsatio, in casibus periculosis quidem, sed paulatim traheret ad multos casus, & omnes graues  morbi essent occasio soluendæ abstinentiæ. &  cùm Medici de industria augeant opinionem & timorem mortis in ægritudinibus, passim in infirmariis Cartusiens. uescerentur carnibus. Fatetur autẽ Gerson, quòd ne hoc eueniat, bene Cartusienses abstinẽt perpetuò. Sed  tamen si in casu occulto, ubi non posset nasci  occasio, & talis indigeret carnibus, posset comedere. Sed sicut hæc opinio est probabilis,  ita contra eam pono conclusionem probabiliter. Non* uidetur illicitũ Cartusiensi etiam  in extrema necessitate abstinere à carnibus,     etiam secluso scandalo. Probatur primò. Si comedere carnes in extrema necessitate est præceptum iuris diuini, ut ipsi dicunt. ergo hoc  esset scandalum Pharisæorum, de quo non est  habenda ratio, iuxta dictum domini, Sinite  illos, cæci sunt, & duces cæcorum. Matth. 15.{Matt. 15.}Tunc enim maximè habet locum Gregorii  dictum, scilicet, Facilius scandalum nasci permittitur, quàm ueritas relinquatur. Et confirmatur, quia secũdum istos doctores, talis, qui  in isto casu abstineret, faceret contra præceptũ   negatiuum, quod nunquam faciendum est ratione scandali. Secundo arguitur, Sequeretur,  quòd quandocun esset periculum ne moriatur ex abstinentia carnium, tenetur comedere.  Consequẽs est falsum. ergo probatur sequela,  quia extrema necessitas in moralibus ut certum est, uocatur, quando est probabile periculum. Falsitas consequentis patet ex ipso ritu,  & consuetudine Cartusiensium, qui nũquam  de hoc disputant, an indigeãt carnibus, necne.  & dato quòd medicus dicat eum aliâs moriturum, non respiciunt ad scandalum, sed omnino negant se daturos. Nec ualet responsio Arnaldi de Villanoua, qui dicit, quòd quicquid  potest fieri per esus carnium, potest fieri per  oua sorbilia. Nam ut dicit Maior, clarum est,  quòd potest ex assuetudine incidere in fastidium ciborum, & omnino non posse comedere. Tertio non semper quis tenetur seruare  uitam per omne medium licitum, ut patet in  multis casibus, ubi posset quis defendere propriam uitam, & tamen ad conseruationem uirtutis patientiæ quis posset permittere se occidi. Item uxor cum periculo uitæ suæ potest  assidere, & assistere uiro laboranti, etiam ubi  nõ est necesse, sed tantùm ad conseruationem  fidei maritalis. ergo, &c. Quarto non tenetur  quis solum ad conseruationem uitę mutare se,  puta de cõsilio Medicorum deserere patriam,  quia frigida est, uel aliquid huiusmodi. ergo  nec comedere carnes. Quinto pro defensione  patriæ posset quis procedere ad bellum cum  probabili mortis periculo, & ubi non esset  necesse. ergo pro conseruatione & augmento  uirtutis, & abstinentiæ licet non comedere  carnes. Sexto arguitur, quòd non plùs liceat comedere secretò, quàm publicè: quia  dato quòd illud factum sit secretum, tamen  doctrina est publica: & si hoc liceret, non debet oppositum doceri, & si scandalizaret factum, etiam doctrina. non enim minorem occasionem præbet doctrina, quàm factum. Septimo nõ solum ad conseruandum, sed ad augendum uirtutem licet subire mortem, ut suppono: sed per hoc, quòd Cartusienses abstineant perpetuò, augetur illa abstinẽtia, & uirtus, ergo. Item nullus tenetur ducere uxorem,     ubi certò instaret periculum mortis ex castitate, si fecit uotum. ergo, &c. Ad hoc argumentum dicunt aliqui, negando consequentiam,  quia hoc (aiunt) non est ordinatum ad conseruandum uitam. Sed profectò non uidetur  sufficere: nam maritus si indigeret extremè,  uidetur quòd teneretur accedere uxorem. ergo quòd non teneatur, est pro bono castitatis, & non quia non ordinatur per se ad uitam. Pro solutione argumentorum, notandum est, quòd aliud est non protelare uitam,  aliud est abrumpere. nam primum non semper tenetur homo, & satis est, quòd det operã,  per quam homo singulariter potest uiuere: nec  puto, quòd si æger non posset habere pharmacum nisi daret totam substantiam suam, quòd  teneretur facere. Secunda conclusio, In* casu  extremæ necessitatis puto quòd liceret Cartusiensi comedere carnes, aliâs lex esset intolerabilis. Posset aliter ad quæstionem responderi,  distinguẽdo de extrema necessitate. Aut enim  est ex fame, quia nihil habet quod edat nisi  carnes, ut posset cõtingere, & in tali casu posset teneri opinio Gersonis, quòd tenetur comedere, quia tũc fame moritur, quæ est mors  uiolenta, & uidetur imputari isti. Alia necessitas uidetur esse ex ægritudine, & tunc carnes  se habent tanquam medicinæ, & posset dici  quòd in tali casu nõ teneretur, quia tunc moritur ex infirmitate, cuius iste non est causa, &  sic mors non imputaretur. hoc enim non est  interficere, sed non protelare uitam quantum  potest, sicut suprà dictũ est de aliis medicinis:  & sic maneret salua cõsuetudo Cartusiensium,  qui pro nullo periculo infirmitatis comedunt  carnes. & hæc esset confirmatio conclusionis  primæ, quòd licet abbreuiare uitam per abstinentiam carniũ, ut postea dicemus per decem  aut plures annos, quare non licebit seni octoginta annorum abbreuiare uitam per unum  annum ne comedat carnes. Ad argumenta in  contrarium in principio posita. Ad primum  patet quid dicendum sit, quia tenetur modo  regulæ sufficienti, & casus extraordinarii non  cadunt, sub obligatione. Ad quintum respondetur, facere uotum solum de hoc, quòd in extrema necessitate non uescatur carnibus, hoc  nihil bonitatis habet, sed absolutè abstinere à carnibus perpetuò, est bonum, & per  hoc patet ad tertium. Ad quartũ negatur consequentia. Ad secundum nego, quòd illud sit  cõtra legem diuinam, imò uidetur secluso uoto siquis proposuisset nũquam comedere carnes, posset abstinere etiam in extrema necessitate. Fateor autem, quòd si regulariter & sæpe  contingeret quòd morerentur ægrotantes ex  abstinentia carnium, quòd non deberet seruari, sicut si ut plurimum nauigantes perirent,     non esset licitum nauigare, nisi pro maiori bono, quàm sit uita: sed quia hoc non frequenter contingit, ferenda est hæc iactura pro maiori bono, quod sequitur ex nauigatione. Ita  in proposito, licet sit aliqua iactura, quia aliquando moriuntur Cartusienses ex abstinentia carnium, tamen meritò ferunt hanc iacturam pro maiori bono uirtutis abstinentiæ. Ex  hac ratione posset formari aliud argumentum  pro conclusione nostra. Quia iste est pars communitatis, & ideo bene facit pro bono spirituali communi subeundo periculum mortis  cũ iactura propriæ uitæ, & semper pro maiori  bono licet ponere uitam. Sed est pro quodam  argumento suprà facto de Machabæis, an licuisset comedere suillas carnes sine scandalo  in extrema necessitate. Et certum est, quòd in  casu Machabæorum erat magnum scandalum,  quia exigebatur ab his in contumeliam legis.  Sed si ponatur quòd fame perirent in solitudine, an tunc licereto. Variæ sunt opiniones.  Et profectò quicquid dicat Maior, opinio  Gersonis est probabilissima, quòd non liceret. nam tantæ authoritatis est præceptum diuinum positiuum, sicut naturale: si autem ex  iure naturali esset illicitum comedere suillam  carnem, non liceret etiam in extrema necessitate uesci. ergo nec etiam nunc, cùm esset de  iure positiuo. Sed probabilius uidetur, quòd     utrun liceret in tali necessitate, & comedere  propter necessitatem, ut discipuli uellentes spicas die festo, Matth. 12. ut dicit S. Tho. 3. p. q. 4.{Matt. 12.}art. 4. ad 3. & ita Machabæi bene fecerunt die  sabbati non propulsantes, sed mortẽ oppetentes, ne uiolarent sabbatum propter reuerẽtiam  legis, & fecerunt bene postea pugnantes die  sabbati, ne omnes perirent. 1. Mach. 2. S. Tho.{1. Mach. 2.}12. q. 100. art. 8. ad 4. imò non condemnantur{S. Thom}Gothi, qui in Italia permiserũt aliquot millia  ex exercitu perire, ne pugnarẽt die sabbati. Sed  S. Thom. 12. q. 4. art. 4. dicit, quòd esset tentare  Deum, si quis non pugnaret in die sabbati in  necessitate.¶ Restat quęstio, Vtrũ  * liceat abbreuiare uitã   per abstinentiam. Et uidetur quòd non, ex illa  authoritate Hieronymi. Item non liceret seni  centum annorum tollere etiam unum annum  ab ultima parte uitæ. ergo nec successiuè perdere decẽ annos. Respondetur quòd ex primæ   cõclusionis absolutione facilè potest liquere,  quid ad hanc sit respondendum. Breuiter ergo respōdetur per propositiones. Prima, Non    *licet ex intentione abbreuiare uitam per abstinentiam. Patet, quia est contra dilectionem  sui, quia est nocuum uitæ. Confirmatur. Non  liceret abbreuiare uitam alterius, cuius haberet curam, ut filiorum, & seruorum. Secundo, Non licet abbreuiare aliis mediis. ergo nec     abstinẽtia. Vltimò authoritate Augustini, qui  in regula mãdat, scilicet, Carnem uestram domate ieiuniis, & abstinentia escę & potus quãtum ualetudo permittit. hæc in regula sua. &  patet ex prima conclusione suprà determinata.  Patet ergo, quòd ex intentione abstinere contra ualetudinem, est illicitum: & cum sit contra charitatem sui, esset mortale. Item August.  de moribus ecclesiæ 12. q. 14. art. 6. Regula (inquit) temperantiæ est necessitas præsentis uitæ. Secũda conclusio, Non* tenetur quis protelare uitam per alimenta quantum potest. Patet, quia non tenetur uti cibis optimis, & delicatissimis & pretiosissimis, etiam si ea sint saluberrima, imò hoc est repręhensibile, ergo.  Item non tenetur uiuere in loco saluberrimo,  ergo nec uti cibo saluberrimo. Item hoc esset  damnare omnia ieiunia ecclesiastica, & monastica. Item non tenetur abstinere à uino, ut  diutius uiuat, ergo nec econtrario. Tertia conclusio,* Si quis utitur alimẽtis, quibus homines cõmuniter utuntur, & in quantitate, quæ   solet sufficere ad ualetudinem conseruandam,  dato quòd ex hoc abbreuietur uita, etiam notabiliter, & hoc percipiatur, non peccat. Patet  breuiter ex secunda, quia non tenetur prolongare, nec mutare solum ad alium salubriorem  locum, ergo nec cibum. Ex quo sequitur corrolarium, quòd non tenetur quis uti medicinis, ad prolongandam uitam, etiam ubi esset  probabile periculum mortis, puta quotannis  sumere pharmacum ad uitandas febres, uel huiusmodi. Quarta cõclusio, Siquis* singulari  inedia, uel cibo ita nocuo uteretur, uel scienter, uel ex propria opinione contra bonorum  & sapientum sententiam, ut breui abrumperetur uita, non excusatur à mortali. Hæc patet  ex prima conclusione, & ex determinatione  primæ conclusionis, nisi fortè faceret peculiari consilio, & reuelatione diuina.REVERENDI PATRIS F. FRANCISCI A VICTORIA  Relectio  DE HOMICIDIO.An scilicet sit fortis uiri  occidere se.SVMMA.-    1 Mortem sibi consciscere, quomodo sicut semper impium, ita & mortem non solum patienter, sed libere  etiam subire, quòd plerun consilium, nonnunquam  præceptum sit.