-    50 Capta in bello iusto, utrum fiant capientiũ, & occupantium. Et quomodo capta in iusto bello usque ad  sufficientem satisfactionem rerum ablatarum per iniuriam, & etiam impensarum fiant occupantium.-    51 Mobilia omnia quomodo iure gentium fiant occupantis, etiam si excedant compensationem damnorum.-    52 Militibus, an liceat ciuitatem permittere in prædam.  Et quomodo non sit illicitum, sed & necessarium.-    53 Militibus, quòd non liceat prædas agere, aut incendia  facere sine authoritate, aliàs tenerentur ad restitutionem.-    54 Occupare quòd liceat, & tenere agrũ, arces, & oppida hostium quantum necessarium fuerit ad damnorum illatorum compensationem.-    55 Occupare quòd liceat ab hostibus, & tenere arcem  aliquam, aut ciuitatem pro paranda securitate, &  uitando periculo, aut pro defensione, & ut tollatur ab hostibus occasio nocendi, &c.-    56 Hostes multare parte agri, quòd liceat ratione iniuriæ illatæ, & nomine pœnæ, hoc est ad uindictam. Et  quomodo hac etiam ratione potest arx, aut oppidum  cum moderamine occupari.-    57 Tributa an liceat uictis hostibus imponere.-    58 Principes hostium an liceat deponere, & nouos ponere & cõstituere, uel sibi principatum restituere. Et  quomodo non paßim, & ex quacunque causa belli iusti hoc liceat facere.-    59 Principes hostium quando legitimè possent deponi,  ostenditur.-    60 Canones, seu regulæ belligerandi describuntur.QVIA possessio, & occupatio prouinciarum illarum barbarorũ, quos  Indos uocant, uidetur tandem maximè iure belli posse defendi: ideo     postquam in relectione de titulis disputaui,  quos Hispani possunt prætendere ad illas pro  uincias, siue iustis, siue iniustis: uisum est de iure belli breuem disputationem habere, ut illæ   relectiones absolutiores uideantur. Sed quia  hæc disputatio etiam simul cum secunda relectione in scholis proponi oportuit, non licuit  extendere calamum pro amplitudine, & dignitate argumenti, & materiæ, sed quantum  breuitas temporis patiebatur. Itaque solùm  notabo propositiones principales in hac materia cum probationibus breuissimis, abstinens  me à multis dubiis, quæ in hac disputatione  conferri possent. Tractabo autẽ quatuor quæstiones principales. Prima, An omnino Christianis sit licitum bella gerere. Secunda, Apud  quem sit authoritas, aut gerendi, aut indicendi bellum. Tertia, Quæ possint, & debeant esse causæ iusti belli. Quarta, Quid in bello iusto, & quantum liceat in hostes.¶ Quantum ad primum, posset uideri, quòd  omnino bella sint interdicta Christianis. Prohibitum enim uidetur eis se defendere, iuxta  lud, Non uos defendentes, charissimi, sed date locum iræ. Rom. 12.{Rom. 12.}& Dominus in Euange  lio, Si quis te percusserti in dexterã maxillam  tuam, præbe illi & alteram. Et ego dico uobis  non resistere malo. Matth. 5.{Matth. 5.}& Matth. 26. Omnes qui acceperint gladium, gladio peribunt.     Neque satis uidetur respondere, quòd omnia  hæc non sunt in præcepto, sed in consilio. Satis enim magnum inconueniens esset, si bella  omnia, quæ à Christianis suscipiuntur, sunt  contra consilium Domini. In contrarium est  sententia doctorum, & usus receptus in ecclesia.¶ Pro quæstionis explicatione nota, quòd licet inter catholicos satis conueniat de hac re,  Lutherus tamen, qui nihil incontaminatum  reliquit, negat Christianis etiã aduersus Turcas licere arma sumere: innixus tum locis Scri  pturæ suprà positis, tum autem, quòd si Turcæ inuadant christianitatem, illa est uoluntas  Dei, cui resistere non licet. In qua tamen re nõ   ita potuit imponere Germanis hominibus ad  arma natis, sicut in aliis suis dogmatibus. Et  Tertullianus nõ adeò uidetur abhorrere ab  hac sentẽtia, qui libro de corona militis, disputat, an in totum Christianis militia cõueniat.  Et tandem profectò in ea opinione uidetur  perseuerare, ut Christiano militare interdictũ  putet. Cui, inquit, ne litigare quidẽ liceat. Sed  relictis extraneis opinionibus, sit responsio  ,ad quæstionem unica cõclusione, Licet* Christianis militare & bella gerere. Hæc conclusio  est Augusti. in multis locis contra Faustum, &  libro 83. quęstionum, et de uerbis Domini, &  secundo libro contra Manichæ. & in sermone     de puero Centurionis, & ad Bonifacium epistola, disertè astruit. Et probatur conclusio, ut  probat August.{August.}ex uerbis Iohã. Baptistæ Luc.  3.{Luc. 3.}ad milites, Neminem cõcutiatis, nemini iniuriam feceritis. Quòd si Christiana disciplina (inquit Augusti.) omnino bella culparet,  hoc potiùs cõsilium salutis petentibus in Euãgelio daretur, ut abiicerent arma, séque militiæ omnino subtraherẽt. Dictum est autẽ eis,  Neminem cõcutiatis, contenti estote stipendiis uestris. Secundò probatur ratione, scilicet  secunda secundæ, q. 40. artic. 1. Licet stringere  gladium, & armis uti aduersus interiores malefactores, & seditiosos ciues, secundum illud  Roma. 13. Non sine causa gladium portat, minister enim Dei est uindex in iram ei, qui malè  agit: ergo etiam licet uti gladio, & armis aduersus hostes exteriores. Vnde principibus dictũ  est in Psal. Eripite pauperem, & egenũ de manu peccatoris liberate. Tertiò, In lege naturæ   hoc licuit, ut patet de Abraham, qui pugnauit  contra quatuor Reges. Genes. 14. Item in lege  scripta, ut patet de Dauid, & Machabæ. Et lex  euangelica nihili interdicit, quod iure naturali licitum sit, ut S. Thom. eleganter tradit 12. q.  107. articu. ultimo. unde & dicitur lex libertatis Iaco. 1. & 2. ergo quod licebat in lege naturæ, & scripta, non minus licet in lege euangelica. Et quia de bello defensiuo reuocari in dubium nõ potest, quia uim ui repellere licet. ff.  de iustitia, & iure, l. ut uim. Quartò probatur  etiam de bello offensiuo, id est in quo non solùm defenduntur, aut etiam repetuntur res,  sed ubi petitur uindicta pro iniuria accepta.  Probatur inquam quartò authoritate August.  libro 83. quęst. & habetur c. dominus. 23. q. Iusta bella solent diffiniri, quæ ulciscuntur iniurias, si gens uel ciuitas plectenda est, quæ ueluindicare neglexit, quod à suis improbe factũ  est, uel reddere quod per iniuriam ablatum  est. Probatur etiã de bello offensiuo: quia bellum etiam defensiuum geri commodè non potest, nisi etiam uindicetur in hostes, qui iniuriam fecerunt, aut conati sunt facere. fierent  enim hostes audaciores ad iterum inuadendũ  nisi timore pœnæ deterreantur ab iniuria.Probatur etiam, Quia finis belli est pax, & securitas reipu. ut August. inquit de uerb. Domi  ni, & ad Bonifa. sed non potest esse securitas  in republica nisi hostes coërceãtur metu belli ab iniuria: esset enim omnino iniqua conditio belli, si hostibus inuadentibus iniustè rem  publicam, solùm liceret reipu. auertere hostes  nec possent ulteriùs prosequi. Probatur etiam  ex fine, & bono totius orbis. Prorsus enim orbis consistere in felici statu non posset, imò  esset rerum omnium pessima conditio, si tyranni quidem, & latrones, & raptores possent     impune iniurias facere, & opprimere bonos,  & innocentes, nec liceret uicissim innocentibus animaduertere in nocẽtes. Probatur octa  uò, & ultimò, Quia in moralibus potissimum  argumentum est ab authoritate & exemplis.  Probatur exemplis sanctorum, & bonorum  uirorum, qui non solùm bello defensiuo tutati sunt patriam, résque suas, sed etiam bello  offensiuo prosecuti sunt iniurias ab hostibus  acceptas, uel attentatas, ut patet de Ionatha, &  Simone, 1. Mach. 9. qui uindicauerunt mortẽ{1. Mach. 9.}Iohãnis fratris sui cõtra filios Iambri. Et in ecclesia Christiana patet de Constãtino, Theodosio maiore, & aliis clarissimis & Christianissimis imperatoribus, qui multa bella utrius  que generis gesserunt, cùm haberent in consi  liis sanctissimos, & doctissimos episcopos.¶ Secunda quæstio, Apud* quem sit authoritas gerendi aut incendendi bellum. Pro qua  sit prima propositio, Bellum* defensiuum  quilibet potest suscipere & gerere, etiam priuatus. Hæc patet, Nam uim ui repellere licet. ff.  ubi suprà. unde hoc bellum quilibet potest gerere sine authoritate cuiuscunque alterius, nõ   solùm pro defensione personæ, sed etiam rerum, & bonorum. Sed circa istã conclusionẽ̃  dubitatur primò, An* inuasus à latrone, aut  inimico, possit repercutere inuasorẽ, si possit  fugiendo euadere. Et Archiepiscopus quidem     respondet, ꝙ non. quia iam nõ est defensio cũ   moderamine inculpatæ tutelæ: quilibet. enim  tenetur se defendere quantum poterit cum minimo detrimento inuasoris. Si ergo resistẽdo  oportet aut occidere, aut grauiter uulnerare  inuasorẽ, potest autem se liberare fugiendo: uidetur ꝙ teneatur. Sed Panormitan.{Panor.}c. olim. de  resti. spoliat. distinguit. si enim inuasus magnũ   dedecus subiret fugiendo, non tenetur fugere,  sed potest repercutiendo, iniuriam repellere:  si uerò non faceret iacturam famæ, aut honoris, ut monachus, aut rusticus inuasus à nobili, & forti uiro, tenetur potiùs fugere. Barto.{Bartol.}autem in l. 1. ff. de pœnis, & in l. furem. ff. de si  cariis, indistinctè tenet, ꝙ licet se defendere,  nec tenetur fugere: quia fuga est iniuria. l. item  apud Labeonem. ff. de iniuriis. si autem pro rerum defensione licitum est armis resistere, ut  in d. c. olim. & in c. dilecto. de sentẽtia excom.  libro. 6. multo magis pro arcenda iniuria corporali, quæ maior est, quàm rerum iactura. l. in  seruorum. ff. de pœn. Et hæc opinio potest probabiliter & satis tutò teneri, maximè cùm iura  ciuilia hoc concedant, ut in dicta l. furem. authoritate autem legis nemo peccat: quia leges  dant ius in foro conscientiæ. Vnde etiam si iure naturali non liceret occidere pro defensione rerum, uidetur ꝙ iure ciuili factũ sit licitũ:  & hoc reuera secluso scãdalo, uidetur licere nõ      solùm laico, sed etiã clerico, & religioso uiro.¶ Secunda propositio, Quælibet* respublica  habet authoritatem indicendi, & inferẽdi bellũ. Pro probatione est notandũ, ꝙ differentia  est quantum ad hoc inter priuatam personam,  & rempublicã: quia priuata persona habet quidem ius defendendi se, & sua, ut dictum est: sed  non habet ius uindicandi iniuriam, imò nec  repetendi ex interuallo tẽ̃poris res ablatas. Sed  defensio oportet ut fiat in præsenti periculo,  quod consulti dicunt incontinenti. Vnde trãs  acta necessitate defensionis, cessat licentia belli. Credo tamen, ꝙ per iniuriam percussus possit statim repercutere, etiam si inuasor non deberet ultra progredi. Sed ad uitãdam ignominiam, & dedecus posset qui colaphum (exempli  gratia) accepit, gladio statim repercutere, non  ad sumendam uindictam, sed (ut dictum est)  ad uitandam infamiã, & ignominiam. Sed respublica habet authoritatem non solùm defensionis, sed etiam uindicandi se, & suos, & persequendi iniurias. quod probatur, quia ut Aristo. tradit tertio Polit.{Arist. 3. Polit.}Resp. debet esse sibi sufficiens: sed non posset sufficienter conseruare  bonum publicum, & statum reip. si non possituindicare iniuriam, & animaduertere in hostes. fierent enim (ut suprà dictum est) mali  promptiores, & audaciores ad iniuriam inferendam, si possent impune hoc facere: & ideo     necessarium est ad commodam rerum mortalium administrationem, ut hæc authoritas cõcedatur reipublicæ.¶ Eandem* authoritatem habet quantum ad  hoc princeps sicut respublica. Hæc est sentẽtia  Augu. cõtra Faustũ.{Augu.}Ordo, inquit, naturalis  mortalium paci accommodatus, hoc poscit, ut  suscipiendi belli authoritas, atque consilium  penes principes sit. Et ratione probatur, Quia  princeps non est nisi ex electione reip. ergo  gerit uices, & authoritates illius: imò iam ubi  sunt legitimi principes in republica, tota authoritas residet penes principes, neque sine illis aliquid publicè aut bello, aut pace geri potest. Sed tota difficultas est quid* est respublica, & quis proprie dicitur princeps? Adhoc breuiter respondetur, ꝙ respub. propriè uocatur  perfecta communitas: sed hoc ipsum est dubiũ  quæ sit perfecta communitas. Pro quo notandum, ꝙ perfectum idem est quod totum. dicitur enim imperfectum, cui aliquid deest, & econtra perfectum, cui nihil deest. Est ergo perfecta respublica, aut communitas, quæ est per  se totum, id est quæ non est alterius reip. pars,  sed quæ habet proprias leges, proprium consilium, & proprios magistratus, quale est regnũ   Castellę, & Aragonię, principatꝰ Venetorũ, &  alii similes. Nec enim obstat quin sint plures  principatus, & respub. perfectæ sub uno principe. Talis ergo respub. aut princeps illius, habet authoritatem indicendi bellum, & sola talis. Sed ex hoc ipso dubitari meritò potest, an*   si plures huiusmodi respublicæ, aut principes  habeant unum communẽ dominum, aut principem, an possint per se inferre bellum sine authoritate superioris principis. Et respondeo, ꝙ   sine dubio possunt, ut Reges, qui sunt subiecti  Imperatori, possunt inuicem belligerare, non  expectata authoritate imperatoris: quia (ut dictum est) respub. debet sibi esse sufficiens, nec  sufficeret sibi sine tali facultate. Ex quibus sequitur, & patet, ꝙ* alii reguli, siue principes,  qui non præ sunt reip. perfectæ, sed sunt partes  alterius reip. non possunt bellum inferre, aut  gerere, quemadmodum dux Albanus, aut comes beneuẽtaneus: sunt enim partes regni Castellæ, & per consequens non habent perfectas respub. Sed cùm hæc sint magna ex parte  aut iure gentiũ, aut humano, consuetudo potest dare facultatem & authoritatem belli gerendi. Vnde siqua ciuitas, aut alius princeps  obtinuit antiqua consuetudine ius gerendi  per se bellum, non est ei neganda hæc authori  tas, etiam si aliâs nõ uidetur habere rempublicam perfectam. Item etiam necessitas hanc licentiam & authoritatem concedere posset. Si  enim in eodem regno una ciuitas aliam oppugnaret, uel aliquis ex duabus alium ducem, &     rex negligeret, aut nõ auderet uindicare iniurias illatas, posset ciuitas, aut dux, qui passus  est iniuriam, non solùm se defendere, sed etiã   bellum inferre, & animaduertere in hostes, &  malefactores etiam occidere: quia aliâs neque  defendere quidem commodè se posset. Non  enim hostes abstinerent se ab iniuria, si illi qui  patiuntur iniuriã, contenti essent solùm se defendere. Qua ratione etiam conceditur priuato homini ut possit inuadere inimicum, si aliter nõ patet ei uia se defendendi ab iniuria. &  hæc satis de ista quæstione.¶ Tertia quæstio, Quæ* possit esse ratio, &  causa iusti belli, quaæq́ue magis necessaria, est  ad hanc causam, & disputationem barbarorum. Pro qua sit prima propositio, Causa iusti  belli non est diuersitas religionis. Hæc probata fuit prolixè in proxima relectione. ubi impugnauimus quartũ titulum qui prætendi potest ad possessionem barbarorum: quia scilicet  nolunt recipere fidem Christianam. & est sententia S. Tho. secunda secundę, q. 66. articu. 8.{S. Tho.}& communis sententia doctorum: neque scio  aliquem: qui contrarium sentiat.¶ Secunda propositio, Non* est iusta causa  belli amplificatio imperii. Hæc notior est,  quàm ut probatione indigeat, aliâs esset æquè  iusta causa ex utraque parte belligerãtiũ, & sic  essent omnes innocẽtes. Ex quo iterũ sequere     tur, ꝙ non liceret occidere illos: & implicat cõtradictionem, quòd esset iustum bellum.¶ Tertia propositio, Nec* est iusta causa belli,  aut gloria propria, aut aliud cõmodum principis. Hęc etiam nota est. Nam princeps debet  & bellum & pacem ordinare ad bonum commune reipub. nec proprios reditus pro propria gloria aut commodo erogare, & multo  minus ciues suos periculis exponere. Hoc enim interest inter regem legitimum, & tyrannum, ꝙ tyrannus ordinat regimen ad propriũ   quæstum, & commodum: rex autem ad bonũ   publicum, ut tradit Aristo. 4. Politico. c. 10. Itẽ{Arist. 4. Polit. c. 10.}habet authoritatem à rep. ergo debet uti illa ad  bonum reip. Item leges debent esse nullo priuato commodo, sed pro communi utilitate ciuium conscriptæ, ut habetur distin. 4. erit autẽ   lex ex Isidoro. ergo etiam leges belli debẽt esse pro communi utilitate. Item hoc differunt  liberi à seruis, ut Arist. tradit primo Politico.  c. 3. & 4.{Arist. 1. Poli. c. 3. 4.}& domini utuntur seruis ad propriam  utilitatem, non seruorum: liberi autem non  sunt propter alios, sed propter se. Vnde ꝙ principes abutantur ciuibus, cogendo eos militare, & pecuniam in bellum conferre, non pro  publico bono, sed pro priuato suo cõmodo,  est ciues seruos facere.¶ Quarta propositio, Vnica* est & sola causa  iusta inferendi bellum, iniuria accepta. Hæc     probatur primo authoritate Augu. lib. 83. quæ   stio. Iusta bella solent diffiniri, & c. ut suprà. &  est determinatio, scilicet Tho. secũda secundę   q. 4. articul. 1. & omnium doctorum. Item bellum offensiuum est ad uindicandum, & animaduertendum in hostes, ut dictũ est. sed uindicta esse non potest, ubi non præcessit culpa,  & iniuria. ergo. Item maiorem authoritatẽ habet princeps supra extraneos, quàm suos. sed in  suos non potest gladium stringere, nisi fecerint iniuriam: ergo neque in extraneos. Et cõfirmatur ex eo, quod suprà allatum est ex Paulo, Rom. 13{Rom. 13.}de principe, Non sine causa gladium portat. minister enim Dei est uindex in  iram ei qui malè agit. Ex quo cõstat, ꝙ aduersus eos, qui nobis non nocẽt, non licet ira gladij uti, cùm occidere innocentes prohibitum  sit iure naturali. Omitto nunc si fortè deus specialiter aliud præceperit, ipse enim est dominus uitę, & mortis, & posset pro suo iure aliter disponere.¶ Quinta propositio*, Nõ quælibet & quãtauis iniuria sufficit ad bellũ inferendũ. Hæc probatur, Quia nec etiam in populares & naturales licet pro quacunque culpa pœnas atroces  exequi, ut mortem, aut exilium, aut confiscationem bonorum. Cùm ergo quæ in bello geruntur, omnia sint grauia, & atrocia, ut cædes, incendia, uastationes: non licet pro leuibus iniuriis bello persequi authores iniuriarũ,  quia iuxta mensuram delicti debet esse plagarum modus. Deuteronom 25.¶ Quarta quæstio est de iure belli, quod scilicet, & quantum liceat in bello iusto. de qua sit  prima propositio, In* bello licet omnia facere,  quæ necessaria sunt ad defensionem boni publici. Hæc nota est, cùm ille sit finis belli, rempubli. defendere, & conseruare. Item hoc licet  priuato in defensione sui, ut probatum est. ergo multo magis licet reipub. & principi.¶ Secunda propositio, Licet* recuperare omnes res perditas, & illarum partem. Hæc etiã   est notior quàm ut indigeat probatione. Ad  hoc enim uel infertur, uel suscipitur bellum.  ¶ Tertia propositio, Licet* occupare ex bonis  hostiũ impẽ̃sam belli & oĩa dãna ab hostibus  iniustè illata. Hęc patet, Quia ad omnia illa tenẽtur hostes qui fecerunt iniuriam: ergo princeps belli potest omnia illa repetere, & bello  exigere. Item ut prius. Quia cùm nõ patet alia  uia, licet priuato occupare omne debitum à  debitore. Item si quis esset legitimus iudex utriusque partis gerentis bellum, deberet condẽnare iniustos aggressores, & authores iniuriæ, non solùm ad restituendas res ablatas,  sed etiam ad resarciendum impensam belli, &  omnia damna. Sed princeps, qui gerit iustum  bellum, habet se in casu belli tan quam iudex,     ut statim dicemus. ergo etiam ille potest omnia illa ab hostibus exigere.¶ Quarta propositio, Nec* solùm hæc licent,  sed ulterius etiam progredi potest princeps iusti belli, quantum scilicet necesse est ad pariendam pacem, & securitatem ab hostibus, puta  diruere arcem hostium, & in hostico etiam  munitionem erigere, si hoc necesse sit ad uitãdum periculum ab hostibus. Probatur, Quia,  ut suprà dictum est, finis belli est pax, & securitas. ergo gerenti bellum iustum licent omnia,  quæ necessaria sunt ad consequendam pacem  & securitatem. Item tranquillitas, & pax computantur inter bona humana. unde nec summa etiam bona faciunt statum felicem sine securitate: ergo si hostes eripiunt, & turbãt tranquillitatem reipub. licet uindicare ab illis per  media conuenientia. Item contra hostes intraneos, hoc est contra malos ciues, licet hęc omnia facere. ergo etiam cõtra hostes extraneos.  Antecedens patet. si quis enim in republi. fecit  iniuriam ciui, magistratus nõ solùm cogit authorem iniuriæ satisfacere læso, sed etiam si timetur ab illo, cogitur dare fideiussores, aut recedere à ciuitate, ita ut uitetur periculum ab  illo. Ex quibus patet, quòd parta uictoria, &  recuperatis rebus, licet ab hostibꝰ exigere obsides, naues, arma, & alia, quæ sine fraude necessaria sunt ad retinendum hostes in officio,     & uitandum ab illis periculum.¶ Quinta propositio, Nec* tantùm hoc licet,  sed etiam parta uictoria, recuperatis rebus, &  pace etiam & securitate habita, licet uindicare iniuriam ab hostibus acceptam, & animaduertere in hostes, & punire illos pro iniuriis  illatis. Pro cuius probatione notãdum, quòd  principes non solùm habent authoritatem in  suos, sed etiam in extraneos ad coërcendum  illos ut abstineant se ab iniuriis, & hoc iure gẽtium, & orbis totius authoritate. Imò uidetur  quòd iure naturali, quia aliter orbis stare non  posset nisi esset penes aliquos uis & authoritas deterrendi improbos, & coërcendi, ne innocentibus noceant. Ea autem quæ necessaria  sunt ad gubernationem & conseruationem orbis, sunt de iure naturali, nec alia ratione probari potest, quòd respublica iure naturali habet authoritatem afficiendi supplicio, & pœnis ciues suos, qui reipublicæ sunt perniciosi.  Quòd si respub. hoc potest in suos, haud dubium quin orbis possit in quoscunque perniciosos & nequam homines: & hoc nõ nisi per  principes. ergo pro certo principes possunt  punire hostes qui iniuriam fecerunt reipu. &  omnino postquam bellum ritè & iustè susceptum est, hostes obnoxii sunt principi tanquã   iudici proprio. Et confirmatur hæc, Quia reuera nec pax, nec tranquillitas, quæ est finis     belli, aliter haberi potest, nisi hostes malis, &  damnis afficiantur, quibus deterreantur, neiterum aliquid tale committant. Quæ omnia  etiam probantur & confirmantur authoritate  & exemplis bonorum. Vt enim suprà citatum  est, Machabæi gesserunt bella non solùm ad recipiendas res amissas, sed ad uindicandum iniurias. Quod idẽ fecerũt Christianissimi principes, & religiossimi imperatores. Et præterea  non tollitur ignominia & dedecus reipu. profugatis tantùm hostibus, sed etiam seueritate  pœnæ afflictis & castigatis. Princeps autẽ nõ   solùm res alias, sed honorem, & authoritatem  reipublicæ defendere habet.¶ Ex omnibus suprà dictis supersunt multa  dubia. Et primùm quidem dubium circa iustitiam belli, utrum ad bellum iustum sufficiat  quòd princeps credat se habere iustam causam. Ad hoc sit prima propositio,* Non semper hoc satis est. Probatur primò, Quia in aliis  minoribus causis nõ sufficit nec principi nec  priuatis, quòd credãt se iustè agere, ut notum  est. possunt enim errare inciuiliter & affectatè: & ad actum bonum non sufficit sententia  cuiusque, sed oportet ut fiat secundum iudicium sapientis, ut patet 2. Ethico. Item aliâs sequeretur, quòd plurima essent bella iusta ex utraque parte. Communiter enim contingit,  quòd principes gerant bellum mala fide, sed     credentes se iustam causam sequi: & sic omnes  bellantes essent innocentes, & per consequẽs  liceret interficere in bello. Item aliâs etiã Turcæ & Saraceni gererent iusta bella aduersus  Christianos. putant enim se obsequium præstare Deo.¶ Secunda propositio, Oportet* ad bellum  iustum magna diligentia examinare iustitiam  & causas belli, & audire etiam rationes aduersariorum, si uelint ex æquo & bono disceptare. Omnia enim sapienti (ut ait comicus) uerbis prius experiri oportet, quàm armis, &  oportet consulere probos, & sapientes uiros,  & qui cum libertate, & sine ira, aut odio, & cupiditate loquãtur. Haud enim facilè uerum  cernitur (ut ait Crispus{Salust.}) ubi illa officiunt.  Hæc manifesta est. Nam cùm in rebus moralibus difficile sit uerum & iustũ attingere, si negligenter ista tractentur, facilè errabitur, nec  talis error excusabit authores, maximè in re tãta, & ubi agitur de periculo & calamitate multorum, qui tandem sunt proximi, & quos diligere tenemur, sicut nosipsos.¶ Secundum dubium, An* subditi teneantur  examinare causam belli, uel an possint militare nulla diligentia circa hoc adhibita, quemadmodum uictores exequi possunt decretũ prætoris sine alia examinatione. De hoc dubio sit  prima propositio, Si subdito cõstat de iniustitia belli, non licet militare, etiam ad imperium  principis. Hæc patet, Quia non licet interficere innocentem quacunque authoritate. Si hostes sunt innocentes in eo casu, ergo non licet  interficere illos. Item princeps peccat inferendo bellum in eo casu, sed non solùm qui malè  agunt. sed qui consentiunt facientibus, digni  sunt morte. ad Roma. 1.{Roma. 1.}ergo milites etiam mala fide pugnantes non excusantur. Item non licet interficere ciues innocentes mandato principis. ergo nec extraneos. Ex quo sequitur corollarium, Quòd* etiam si subditi habeant cõscientiam de iniustitia belli, non licet sequi  bellum, siue errent, siue nõ. Patet, Quia omne  quod non est ex fide, peccatum est. ad Rom. 4.