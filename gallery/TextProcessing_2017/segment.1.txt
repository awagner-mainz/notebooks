super Ioã. Propter hanc fidei communitatem omnes vnum sumus, iuxta illud,  Omnes vnũ vos estis in Christo Iesu. Glo. id  est, in fide Iesu Christi. Et demum Ecclesia nihil aliud videtur significare, quàm Christianã   rempublicam, seu communitatem, & religionem. Parum autem refert, an hæretici aliquo  iure aut ratione spectent ad ecclesiam: certe re  & operibus in ecclesia non continentur: sicut  transfugæ non pertinent ad exercitum, à quo  transfugerunt. Nos itaque in hac Relectione  de Ecclesia, hoc nomine solùm vtimur ac loquimur, vt idem sit, quod fidelium communitas, siue respublica.QVAESTIO PRIMA.  An in Ecclesia sit aliqua dignitas, uel authoritas ecclesiastica, præter potestatem ciuilẽ.SVMMA.-    1 Potentiæ quæ dicantur. Et quòd non sit idem Potestas, & Potentia.-       2 Potestates qui potius appellentur, ab authore recensentur.-    3 Ecclesia utrum præter ciuilem, & laicam potestatem  necessario habeat etiam aliam spiritualem.-    4 Potestas ad quid constituatur in republica.-    5 Vitæ quòd sint duæ, una terrena, altera spiritualis. Et  quomodo humana societas nõ possit sine utraque manere.-    6 Claues regni cælorum, potestas remittendi peccata,  & excommunicandi, consecrandi &c. quòd sint in  ecclesia.-    7 Apostoli domini quam potestatem, & authoritatem  habuerint in ecclesia.-    8 Potestas temporalis, & ciuilis, quòd sit integra apud  paganos.-    9 Potestas gubernandi quòd scientiam exigat.-    10 Potestas regia quamuis cõtineat omnem potestatem  ciuilem, quòd tamen non habeat authoritatem ad cultum diuinum, & ad actiones spirituales, ostenditur.-    11 Deus quomodo uniuersalis ecclesiæ duas instituerit dignitates.-    12 Potestatis spiritualis testimonia ex scripturis recensentur.-    13 Deus quòd ea sapientia, qua constituit in naturalibus, ut inferiora regerentur à superioribus, eadem etiã   prouidit, ut in ecclesia sua ordo rerum esset circa dignitates, & officia.PRIMVM oportet, sicut de nomine Ecclesiæ fecimus, ita quid per nomen Potestatis intelligatur, declarare. Neq;* enim omnino idem videtur esse potestas, quod potẽtia.     Nec materiam siquidem, neq; sensus, imò nec  intellectum, aut volũtatem potestates, sed potentias vocamus. Cõtrà* autem magistratus,  sacerdotia, & omnino imperia potestates potiùs, quam potentias appellãt. Ergo vt S. Tho.{S. Thom.}4. dist. xxiiij. q. j. j. q. ij. ad 3. exponit, videtur potestas præter potẽtiã ad actionem dicere præeminentiam quandam, & authoritatem. At  adeò quærere, an in ecclesia sit aliqua potestas  spiritualis: perinde est ac quærere, an in ecclesia sit aliqua vis, aut authoritas ad aliꝗd spirituale: & hæc, an sit alia à ciuili potestate. Ita vocat Paul. ad Roma. 13.{Rom. 13.}Omnis anima potestatibus sublimioribus subdita sit.¶ Ad hanc quæstionem, quoniam permultæ,  & quidem graues, nobis disputandæ sunt, breuiter respondeo per vnicã conclusionem. Necesse* est in ecclesia præter ciuilem & laicam  potestatem esse aliam spiritualem. Hæc conclusio probatur. In ecclesia sunt plures actiones,  & variæ non spectantes ad vnam potestatem:  & aliquæ spectant ad potestatem ciuilem, aliæ   non ad illam, sed ad aliam potestatem, scilicet  spiritualem. Vnde de ecclesia dicitur, quòd astitit à dextris Dei in vestitu deaurato, circundata varietate. Psalmo. 44. Sed potestates distinguũtur ex fine, sicut potentiæ per obiecta. Ergo præter potestatem ciuilem oportet ponere  aliam spiritualem.¶ Secundò probat Durand. in tracta. de origine iuris, Potestas* cõstituitur in republica, vt  homines prouocentur ad bonum, & arceãtur  à malis, iuxta illud 1. Petri 2.{1. Pet. 2.}quòd potestas est  ad vindictam malorum, laudem verò bonorum. & Rom. 12. Vis non timere potestatem?  bonum fac, & habebis laudem. Quòd si bona  quidem ad quæ homines promoueri deberẽt,  & mala, à quibus deterreri oportet, spectarent  solùm ad vitam politicam præsentem, sufficeret certè temporalis, & laica potestas. Et cùm  vita fideliũ non solùm tendat in finem, & statum ciuilem, imò multo impensius & principalius in bona perpetua, quærendo primum,  iuxta Domini consilium, Primùm quærite regnum Dei. Matth. 7.{Matth. 7.}& eam felicitatem, quam  oculus non vidit, nec auris audiuit: timeat  præterea mala, & pœnas potius alterius vitæ,  quàm præsentis, nec tam eos, qui occidũt corpus, quàm eum, qui postquam occiderit, habet potestatem & corpꝰ, & animam perdere,  & mittere in gehennã ignis, Matth. 10. & Luc.  12.{Matth. 10. Luc. 12.}ideo vt homines dirigantur & prouehãtur  in finem illum supernaturalem, & si fortè aberrauerint, reuocentur in rectam viam, vel laude, vel præmio, vel timore, vel pœna: necessarium fuit, vt esset aliqua potestas præter ciuilem. Hanc rationem eleganter ponit Hugo{Hugo.}de  sacra. Pet. 2. Duæ*, in quit, sunt vitæ: vna terrena, alia spiritualis. Vt autem vtraque in iustitia  seruetur, & vtilitas proueniat: primùm vtique  distributi sunt, qui vtriusq; bona secundũ necessitatem acquirant: deinde alij, qui eam secũdum æquitatem dispensent. Si ergo nõ potest  humana societas sine vtraque vita manere, necessaria est duplex potestas ad cõseruationem  iustitiæ: vna quæ præsit terrenis, ad ordinandum vitam terrenam: alia, quæ præsit spiritualibus ad componendam vitam spiritualem.¶ Tertiò probatur, In* ecclesia sunt claues regni cælorum. Matth. 16. & 18.{Matth. 16. & 18.}Sed hęc potestas  est alia à potestate ciuili, quæ certè non habet  huiusmodi claues. ergo, &c. Cõfirmat̃, In ecclesia est potestas remittendi peccata. Iohã. 20.{Iohan. 20.}ea  nõ est in Rege, nec in alio magistratu ciuili. ergo, &c. Item in ecclesia est potestas excommunicandi. Matth. 18. & 1. ad Corinth. 5.{Matth. 18. 1. Corint. 5. Luc. 22.}Item est  potestas consecrandi verum corpus Christi.  Luc. 22. & 1. Corinth. 11.{1. Corin. 11.}¶ Quartò principaliter, Apostoli* Domini habuerũt potestatem, & authoritatẽ in ecclesia,  vt ex locis iam inductis, & ex alijs multis constat: ea autem non fuit ciuilis, cùm regnũ eorũ   nec potestas fuerit de hoc mundo. ergo, &c.¶ Quintò, Apud* paganos est integra potestas temporalis & ciuilis, vt aliàs à me probatum est, & satis constat ex Paulo, Rom. 13.{Rom. 13.}vbi  iubet esse subiectos principibus etiã paganis,     & apud eos non est potestas ecclesiastica: ergo  hæc potestas distincta est ab illa. Vltimò, Quia  * potestas gubernandi exigit sciẽtiam, iuxta illud Grego.{Grego.}Ars artiũ, regimen animarum. Sed  principes temporales non habent iure legem  diuinam, quam oportet esse regulam potestatis ecclesiasticæ. Ergo oportet esse alios Põtifices, & præsides sacrorum, quàm principes seculares. Item confirmatur, Quia nõ sufficeret  vnus & idem homo vtrũque munus implere,  neq; vtran que disciplinã percipere, scilicet administrandi secularẽ & ecclesiasticã rempublicã: nec si maximè vtrũq; calleret, posset vtri  administrationi commodè intendere, & uacare. Confirmatur apertè, Nam* regia potestas  continet omnem potestatẽ ciuilem: hoc enim  importat Rex, vt sit vnus supra omnes in republica: sed Rex non habet authoritatẽ ad cultũ   diuinũ, & ad actiones spirituales. Ergo est alia potestas distincta à potestate ciuili. Antecedens patet: quia ad mandatũ Domini fuit Saul  institutus in Regem. 1. Reg. 10.{1. Reg. 10.}Samuel scripsit  legem regni, & scripsit in libro, & reposuit coram Domino, & tamen non est data ei potestas sacerdotalis: imò cùm postea Saul in Galgala obtulisset holocaustum propter absentiã   Samuelis, vindicata est seuerissimè præsumptio: & dictũ est ei, Stultè egisti, nec custodisti  mandatũ Domini, qđ præcepit tibi: ꝙ si nõ fecisses, iam nũc præparasset Dominus regnum  tuũ super Israël in sempiternũ. 1. Reg. 13.{1. Reg. 13.}De vtraq; potestate Pelagius Papa: & habet̃ 96. dis.  c. duo sunt. Duo sunt (inquit) Imperator Auguste, quibus principaliter hic regitur mũdus,  authoritas sacra Pontificũ, & regalis potestas.  Et cõfirmatur: quia etiã apud Gentiles erant  Pontifices, & Sacerdotes, ad quos spectabat  administratio sacrorum, & non ad Consules,  aut alios magistratus ciuiles. Et in c. si Imperator. eadẽ distinctione. Si Imperator catholicus est, filius est, non præsul ecclesiæ, quod ad  religionem competit, (discere enim cõuenit,  non docere) habet priuilegia potestatis suæ,  quæ administrãdis legibus publicis diuinitus  consequutus est. Et in c. solitæ. de maiorita. &  obedien. Fecit Deus* duo luminaria magna  in firmamento cæli. hoc est, vniuersalis ecclesiæ duas instituit dignitates. De vtraque in veteri testamẽto aperta habemus exempla: & de  seculari quidem Exod. 17.{Exod. 17.}quòd Moyses ex electis viris strenuis de cunctis Israël constituit  eos principes populi tribunos, & cẽturiones,  & quinquagenarios, & decanos, qui iudicarẽt  populum Dei omni tempore. Numeri autem  3.{Num. 3.}ponuntur gradus summi Sacerdotis Aaron,  & minorum Sacerdotum subministrantium.  Sumpti, inquit, sunt sacerdotes Eleazar, &  Ithamar coram Aaron. & infrà, Dabis Leuitas     Aarõ & filijs cius, quibus traditi sunt ad Israël  in ministeriũ. In nouo autẽ testamento, Rom.  12. & 13.{Rom. 12. & 13.}Paul. Omnis anima potestatibus sublimioribus subdita sit. Quod de qua potestate  intelligendum sit, ipse Paulꝰ illic fatis ostẽdit.  & Petrus 1. sua Epistola, cap. 2. Subiecti estote{1. Pet. 2.}omni humanæ creaturæ propter Deum, siue  Regi quasi præcellenti, siue Ducibus tanquã à  Deo missis ad vindictã malorum, laudem verò bonorum. Quanquam Lyranus de vtraq;  potestate, Pauli locum intelligendum censet.  Sed* de spirituali potestate plura testimonia  sunt, quàm vel opus sit, vel vacet in præsentia  recẽsere. Iohãnis vltimo{Iohã. ultim.}, Pasce oues meas. &,  Quorum remiseritis peccata, &c. Iohã. 20.{Iohãnis 20.}Et  tibi dabo claues regni cælorũ. &, Et quodcũq;  solueritis, &c. Matt. 16. & 18.{Matth. 16. & 18.}& de presbytero  rum potestate Luc. 22.{Luc. 22.}Hoc facite in meam cõmemorationem. Et iterum de ratione constituẽdi Episcopos, presbyteros, diaconos, 1. ad  Timot. 3. item ad Tit. 1.{1. Timoth. 3. Tit. 1.}Actuum 14. & 20.{Act. 14. & 20.}Sed  ad maiorem declarationem huius cõclusionis  arguitur paucis argumẽtis contra illã. Primò,  Multitudo principatuum mala, ex Aristot. 12.  Metaphy. & in libro Politico. ergo non expedit in ecclesia esse varias & distinctas potestates, maximè cùm ecclesia sit nõ solùm vna respublica, sed vnũ corpus. Ro. 12.