-    2 Interficere seipsum, quòd semper sit impium, ostenditur. Et multa de inclinatione naturali, an sit semper  prona ad malum.-       3 Inclinatio hominis, quatenus homo est, quòd sit bona,  & quòd ad nullum malum, aut uirtuti contrarium inclinet, argumentis probatur.-    4 Deus an naturas rerum immutare potuerit, uel ab  initio alias facere, quàm nunc sunt.-    5 Deus quòd naturas rerum mutare non poßit ab authore probari uidetur.-    6 Deus supposito quòd non poßit rerum naturas mutare, quomodo fecerit hominem cum naturali inclinatione ad malum.-    7 Inclinatio hominis quamuis sit ad malum, quòd tamen non sit mala malitia morali, quandiu manet intra terminos appetitus.-    8 Deus quòd creauerit hominẽ sine inclinatione mala,  qua appetitus inclinat ad malum.-    9 Deus quod dederit appetitui naturalem inclinationem  ut obediret uoluntati.-    10 Homo quòd non inclinetur ad diligendum se plus  quàm deum, uel proprium bonum plus quàm commune.-    11 Præcepto, Non occides, quid & qualiter homicidium  prohibeatur. Et de triplici opinione ibi recitata.-    12 Præceptum de non occidendo, quòd sit iuris naturalis,  & non positiui, sicut etiam alia præcepta Decalogi,  secundum authorem.-    13 Præceptum de nõ occidendo, quòd semper fuerit æquale & ante legem, & in lege, & tempore Euangelij.-    14 Interficere si licebat adulteram, aut furem in lege  Moysi, quòd & licuit ante legem, & licet in lege  euangelica.-    15 Præcepto hoc, Non occides, quomodo prohibeatur  omne homicidium, quòd stando in lege naturæ sola, est     malum, & irrationabile.-    16 Præcepto de non occidendo, quòd non magis prohibeatur homicidium authoritate publica, quàm priuata.-    17 Occidi quomodo dupliciter potest homo, scilicet ex intentione, & præter intentionem.-    18 Occidere hominem reipub. nociuum ex intentione,  quòd stando in iure diuino & naturali liceat.-    19 Homicidium de iure naturali & diuino permissum,  quibus sit commissum.-    20 Homicidium omne ex intentione, quòd præcepto de  non occidendo est prohibitum seu publicæ, aut priuatæ   personæ, præter quàm id, quod reip. aut publicis magistratibus, & principatibus fuerit commissum.-    21 Interficere seipsum quare non liceat.-    22 Obiectum uoluntatis quòd non sit solum uerum bonum.-    23 Deus quòd solus sit uitæ & mortis dominus, non homo, qui quantum ad hoc, est peculiariter seruus Dei,  unde occidere seipsum, est deo iniuriam facere.-    24 Homo, quòd in multis casibus quamuis licitis uijs possit uitam seruare, quomodo tamen non teneatur.-    25 Homo, quòd semper teneatur defendere uitam proximi, etiam quandocunque licet, quòd non sit exploratum.-    26 Panem quòd liceat alteri cedere cum certa pernicie  propriæ uitæ.-    27 Animam ponere pro amicis licet sit stultitia huius  mundi, quòd tamen sit sapientia apud Deum.-    28 Damnato ad mortem quòd uon liceat se fame interficere.-    29 Damnato ad mortem quòd liceat fugere, & non mortem expectare.-    30 Damnato ad mortem per cicutæ seu ueneni haustum,  quòd sibi liceat illud haurire, nec uidetur ad eius mortem cooperari.-    31 Auxiliari quòd liceat amico etiam cum quantocunque uitæ discrimine. Et quid dicendum de uxore,  quæ etiam cum magno periculo marito peste laboranti adsideret.-    32 Nauigare, & artem militarem exercere etiam cum  magno utiæ periculo seruatis circunstantijs quæ magis & ut plurimum contingunt, quòd liceat.-    33 Vitam abbreuiare quòd nullo modo liceat, etsi non  teneatur omnia media licita etiam facere, ut sibi uitam reddat longiorem.-    34 Alimentis insalubribus & nocuis uitam reddere breuiorem, quòd non liceat, ne tamen uti tenetur  optimis.-    35 Vitæ conseruandæ ratione quòd non sint omnia media adhibenda, sed solum illa, quæ ad hoc sunt de se &  ordinata, & congrua.-    36 Vita quòd non sit in discrimine pro bonis temporalibus ponenda, inter quæ gloria, honor, & fama reponuntur.-    37 Brutus, Cato, Decius, & alij in numeri, qui sibi mortẽ   consciuerunt, utrum excusationem habebunt, eò quòd  putabant in hoc se fortiter & laudabiliter agere. Et  quid de Samsone, Rasia, & Saule.NON de nihilo dixit Ecclesiastes,  Qui addit scientiã, addit & laborẽ.  Habent agricolæ sua otia, habent  operarii, habent oẽs opifices, & cũ      diebus operosis uitã parauerint, festiuis diebus  requiẽ habẽt, & pro suo arbitrio remittunt, &  oblectant animos, & corda oblita laborũ. Nobis ne festis, ne profestis licet esse otiosos:  nullas habemus studiorum ferias, nullam uacationem ab exercitiis literarum. Ecce conuenimus patres religiosissimi, uirique spectatissimi  in festo tam celebri ad hanc relectionem, cùm  mihi non licuit non solum in sequentem annũ   ut putaram, sed neque in alium quidem diem  proferre. ergo, ne supra laborem necessarium,  nouum etiam in proœmiis assumamus, rem  ipsam superis præuntibus aggrediamur. Argumentum à me tractãdum in præsenti relectione, non est aliquis nouus locus ad hoc designatus & in ordinariis lectionibus prætermissus, ut aliis relectionibus à me factum est, sed  ut non nomine tantum, sed & re etiam sit relectio, cõstitui retractare aliqua prius in meis  lectionibus disputata, nec tamen multa: nec  enim possem. Sed consilium meum fuit impręsentiarum disputare quæstionem, An sit fortis  uiri occidere se ipsum, uel cùm conseruare uitam posset, mortem appetere quando, & quatenus hoc aut licitum, aut laudabile sit. Ad  quam quæstionem commodius examinãdam  tanquam fundamentum huius relectionis sequentem conclusionem à principio pono.¶ Prima conclusio, Sicut* mortem sibi consciscere semper impium est, ita mortem non  solum patienter tolerare, sed liberè etiam subire plerunque consilium, nonnunquam præceptum est. Hanc conclusionem pro temporis  angustia, pro tenui mea eruditione quàm potero clarè uariè uersabo, immoraborq́ue circa  singulas partes, primo illam probando, deinde  argumenta in contrarium obiiciendo, illaq́ue  pro captu ingenii diluendo, ac dissoluendo:  quod interim dum facio, uos patres obseruandissimi utique & ornatissimi oratos uelim, ut  me non tam attentè, quàm beneuolè, & amicè  audiatis.¶ PRIMA ergo pars conclusionis est, quòd  semper est impiũ, interficere se ipsum. Hoc primò probatur, quia* occidere seipsum est contra naturalem inclinationem hominis: sed facere aliquid contra inclinationem naturalem,  est peccatum. ergo occidere se est peccatum.  Minor est manifesta, non enim homo solum  omniaq́; animantia, sed res omnes resistunt  suæ corruptioni, & pro uiribus adnituntur  conseruare se in rerum natura, ut dicitur in secundo de generatione, & experiẽtia apertius  docet, quàm ut probatione indigeat, nec opus  est in re non dubia argumentis uti non necessariis. Est ergo contra naturalem inclinationem hominis, ut se interimat. Quia autem inclinationi naturali aduersari & repugnare sit     illicitum, non adeò exploratum est, neque ita  in confessione. Si enim naturalis inclinatio  semper in bonum & honestum propensa est,  atque adeò nunquam malum suggerit, profectò huiusmodi inclinationem impugnare, aut  in contrarium tendere, illicitum erit. Quemadmodum enim uirtuti quicquam contrafacere semper illicitum est, quòd ea non nisi ad  honestum inducat: ita prorsus si id, ad quod  homo suapte natura & inclinatione fertur,  semper bonũ est, huiusmodi inclinationi contrauenire malum erit. Bono enim nisi contrarium malum esse non potest. Quare cùm  hic sit uel primus locus, & præcipuum argumentum, quo hanc conclusionem doctores  probare contendunt, operæ pretium erit, si de  hac ipsa re uberius disseruerimus. Et quidem  sunt nonnulli, nec uulgares, ne contemnendi, sed primi etiam Aristotelis expositores,  quibus adeo non uidetur uerum, naturam semper ad bonum inclinare, & honestum, sed potius credunt naturam & gratiam, legem & naturalem inclinationem contrarias esse, sibiq́;  inuicem repugnare, quod multis argumentis,  tum etiam testimoniis suadere conantur. Et  primò argumentatur, Appetitus enim humanus fertur naturaliter in omne bonũ, bonum  autem delectabile est bonum quoddam, fertur  ergo appetitus in bonum delectabile naturaliter, bonum autem delectabile plerunque est  contrarium uirtuti, atque ideò peccatum at   malum. Secundo, uirtus omnis uersatur circa  difficile (ex autoritate Arist. 2. Ethic.) quòd si  natura inclinaret in bonum uirtutis, certè huiusmodi bonum difficile non esset. Nihil enim  aliud inclinatio uirtutis facit, nisi reddere faciles ad iucundum ipsum bonum, quod alioqui  difficile erat, non ergo natura inclinat de se ad  bonum, inclinat autem, ergo inclinat ad malum. Et confirmatur. Si enim homo de sua  natura inclinaretur ad bonum, non essent necessariæ uirtutes, quarum hoc unum officium  est tollere difficultatem illam ad molestiam bonorum operum. Atque ideo qui probabilius  philosophantur, negant necessariam esse aliquam uirtutem, anteponendam quidem ad ea  bona ad quæ homines sua natura feruntur &  inclinantur. Nemo enim paulo eruditus est,  qui putet uirtutem esse aliquam ut homines cupiant felices esse, oderint autem miseriam.  Tertio, Theologi ponunt motus subitos tam  in uolũtate, quàm in appetitu, nihil uerò aliud  sunt tales motus, quàm inclinationes quædam  naturales in malum. ergo, natura inclinat ad  malum. Quarto, Nam quantum ad hoc, uel  solùm, uel certè potissimum ponebatur iustitia originalis in primis parentibus, ut appetitus sensitiuus contineretur in officio, & uoluntati fine difficultate pareret, & uoluntatem  ipsam rationi, rationemq́; diuinæ legi & uoluntati subiectam efficeret. quòd si humana  potentia non sua natura aduersaretur uel rationi uel legi diuinę, nullum fuisset aut munus  aut opus iustitiæ originalis. Quinto, Homo  secundum uirtutem & legem Dei tenetur diligere Deum plus quàm se, & commune bonum  præferre bono priuato. Non enim charitas  iuxta Apostolum, quærit quæ sua sunt, &  tamen homo naturaliter diligit bonum proprium: & est ualde difficile Deum plus quàm  se diligere, quia homo, ut à principio dictum  est, naturaliter inclinatur ad conseruationem  propriam. ergo natura inclinat contra charitatem & legem Dei. Sexto, Inclinatio appetitus est naturalis, cùm ipse sit potentia naturalis, nec eius inclinatio sit aliud ab appetitu, &  tamen appetitus non obedit rationi, sed tendit in contrarium. ergo inducit in malum. Et  confirmatur. Obiectum appetitus sensitiui est  bonum delectabile, hoc autem plurimum est  contrarium uirtuti & legi Dei. ergo appetitus  naturaliter fertur in malum. Septimo, Fomes  inclinat ad peccatum, ut Theologi diffiniunt  secundo Sententiarum. & tamen fomes nihil  aliud dicit præter naturam & naturales potentias hominis destitutas dono iustitiæ originalis, ut in eodem loco Theologi defendunt.     ergo homo per naturales potentias fertur &  inclinatur in peccatum. & confirmatur hoc.  Si enim homo produceretur in puris naturalibus, hoc est, sine iustitia, & sine peccato, eodem modo inclinaretur ad malum, sicut nunc  inclinatur ex fomite, ergo inclinatio naturalis est ad peccatum. Adducunt deinde & aduocant in fauorem huius sententiæ scripturarum testimonia. Et in primis dictum Domini  in libro Gen. 8. Sensus, & cogitatio humani{Genes. 8.}cordis in malum prona sunt ab adolescentia.  Ex quo uidetur, quòd natura humana sit procliuis & inclinata ad malum. Dominus item  apud Matth. Spiritus promptus est, caro autẽ{Matt. 26.}infirma. quod exponens Apostolus ad Galat.{Galat. 5.}Caro (inquit) concupiscit aduersus spiritum,  & spiritus aduersus carnem. Et Rom. 7. Video{Rom. 7.}aliam legem in membris meis. & plura in hanc  sentẽtiam. Et rursum alibi. Si secundũ carnem  uixeritis, moriemini. Et iterũ, Spiritu ambulate, & desideria carnis nõ perficietis. Ex quibus omnibus manifestè constat, carnis appetitum esse in malum, & contrarium spiritui &  legi Dei. Desideria autem carnis sunt naturalia, cùm sint apud omnes. ergo prorsus naturalis inclinatio est in malum & in peccatum.  Item Aristo. 2. Ethic. dicit, Quòd ad hoc, quòd{Aristot. 2.}homo fiat studiosus, oportet ut seruet se ab{Ethic.}his, ad quæ natura maximè inclinat. S. Thom.     2. 2. q. 166. art. 2. ad tertium.¶ His rationibus & testimoniis authores illi  sententiam suam tuentur, unde etiam in naturam ipsam, illæ querelæ exortæ sunt, ut alii nouercam, alii inimicam, alii scelerum altricem,  alii malorũ parentem, aliisq́; inuidiosis, odiosisque; nominibus appellent, ac dehonestẽt. Inde etiam id quòd homo ex se non potest nisi  malum. Inde adhuc ille odiosior, & omnibus mortalibus insigniter iniuriosior error,  quòd omnia omnium hominum opera sunt  peccata, & æterno supplicio digna, nisi misericordia Dei uenialia fierent, unum ex dogmatibus ueteranorum. Verum bona uenia  tantorum uirorum & pace, non adducor nec  propositionibus, neque quibuscun aliis argumentis, ut credam humanã naturam, quam  omnipotens & sapientissimus Deus ad imaginem & similitudinem suam condidit, tam malo genio, & prauis conditionibus formatam,  & constitutam, ut cùm reliquæ res omnes in  fines & operationes sibi conuenientes suo ingenio & natura ferantur, solus homo non nisi  in mala, atque ideo in perniciem suam & condemnationẽ feratur & inclinetur. Quare* impræsentiarum defendo inclinationem hominis, quatenus quidem homo est, bonam esse,  atque adeò ad nullum malum, aut uirtuti contrarium inclinare: quod postquam autoritate     probare non sufficio, argumẽtis non infirmis  probabile facere contendam.¶ Et primò quidem sic arguo. Inclinatio naturæ humanæ est immediatè ab ipso Deo. ergo  non potest esse inclinatio ad malum. Antecedens est notum, cùm Deus sit author ipsius naturæ, atque adeò omnium quæ consequuntur  naturam, cuius in primis est tamen inclinatio  naturalis. Qui enim (ut uerbis Arist. utar) dat  formam, dat consequentiam ad formam. Est  ergo Deus solus author & causa humanæ inclinationis. Consequẽtia uero probatur. Motus enim naturalis siue ex naturali inclinatione, attribuitur & imputatur generãti, id est, authori, & causæ ipsius naturalis inclinationis,  ut Aristoteli meritò placuit 8. Physico. simulq́;  multis grauissimis Philosophis. Grauia enim  & leuia hac una ratione à generante, & non  à se ipsis moueri dicuntur, quòd eam inclinationem, atque adeò necessitatem ad motum  uel sursum, uel deorsum à generante acceperint. Si ergo homo ad malum naturaliter inclinatur, illa inclinatio, & motus sequens talem  inclinationem in peccatum, imputarentur ipsi  Deo, quod prorsus dicere, uel cogitare impiũ   est. Certè si motus lapidis deorsum, aut motus  ignis sursum peccatũ esset, nulli dubium quin  hoc peccatum Deo potius tribuendum esset,  quàm ipsis grauibus & leuibus, quæ talem à     Deo inclinationem acceperunt. Et similiter si  peccatum esset appetere felicitatem, non tam  homini imputandum esset, quàm Deo, qui sic  hominem constituit ut naturaliter appeteret  felicitatem. Quare hæc ratio efficax est ad probandum aliquem actum nõ esse peccatum, qui  procedit ex inclinatione hominis à Deo sibi  data. Ex quo etiam loco arguit S. Tho. & alii  Theologi graues nõ inualidè ad probandum,  quòd prima operatio angeli non potuit esse  mala. Cũ enim prima operatio sit dilectio sui,  omnes enim aliæ operationes ex ista proficiscuntur, ut Arist. docet in Ethicis, Amicabilia quæ sunt ad alterum, sunt ex amicabilibus  quæ sunt ad se primã operationẽ angeli: oportet fuisse amorem sui: Cùm ergo ex naturali  inclinatione ad talem amorem inclinaretur,  fieri non potuit, ut ille amor malus esset. Et sic  prima operatio angeli non potuit esse peccatum. Secundo probatur idem. Nō posset Deus  producere in anima habitum uitiosum inclinantem ad peccatum: hoc enim repugnat diuinæ bonitati, ergo neque potuit dare animæ   rationali aut homini uitiosam inclinationem,  qua scilicet ad peccatum inclinaretur: nõ enim  minus esset causa, inclinatio uitiosa mali actus,  quàm uitiosus habitus. Tertio, Non posset  Deus producere habitum inclinantem ad falsum, ergo nec inclinationem ad malum. Patet     consequentia. Nam non minus repugnat Deo  inclinare ad peccatum, quàm ad falsum, imò  multo plus: qui ergo non potest producere inclinationem ad falsum, multo minus potuisset  dedisse inclinationem ad peccatum. Assumptum autem patet: ea enim est unica probatio  Doctorum, quòd fidei non potest subesse  falsum, quia scilicet est infusa à Deo, non ergo potest Deus infundere habitum ad falsum inclinantem. atque ista ratione probari  quodam modo possunt prima principia, quãuis per se nota. Quid enim est si quis fateretur quidem se cogi ad assentiendum huic propositioni, quòd omne totum est maius sua  parte, diceret tamen se timere ne fortè deciperetur, quemadmodum & homo aliquando cogitur ad credendum aliquid hominum  authoritate, quibus fidem non habere homo  non potest, & tamen fieri potest ut decipiatur? Quid inquam, si quis diceret ita de primis  principiis, an non aliqua ratione induci posset ad assentiẽdum illis? Ego uero puto, si quis  mihi recipiat, Deum ne mentiri, ne decipere posse, quòd concedet etiã naturam rationalem esse à Deo creatam cum hac necessitate,  & inclinatione consentiendi his principiis,  & manifestè tenetur & conuincitur talia principia uera esse. Si enim falsa sunt, & Deus humanum intellectũ cogit ad assentiẽdum illis,     apertè constat Deum homines decipere, & per  consequẽs mentiri. Simili ergo modo, si Deus  produceret quencun habitum inclinantem  ad falsum, meritò & mendacii & deceptionis argueretur. Quarto, Si homo induceret  alium ad peccandum, peccaret, ergo similiter si Deus inclinat homines ad peccandum,  peccat, quamuis non ualeat apud Theologos consequentia, Deus concurrit cum homine ad peccandum, ergo peccat. Tamen recipient istam, Deus se solo inducit homines ad  peccandum, ergo peccat. Sicut consequens est  impossibile, ita & antecedens, Deus autem se  solo est causa inclinatiōis humanæ: si ergo per  talem inclinationẽ homo induceretur ad peccandum, uidetur etiam quòd Deus inducat ad  tale peccatum. Item uoluntas humana nõ fertur in Deũ, nisi mediante ratione: ratio autem  semper inclinat ad iudicandum, quòd omne  malum est euitandum: ergo uoluntas non inclinat ad malum. & tãdem si inclinatio ad malum est à solo Deo, ut ipsi fatentur, non uideo quare negant, quòd Deus sit causa peccati, quod omnes Theologi tanquam impium  semper reiecerunt. Quòd si rationes nostræ, ut  uidemus, superiores, & probabiliores sunt, de  scripturis etiam oportet aliquod adducere. Et  primo omnium facit authoritas Iacob. Nemo,{Iaco. 1.}inquit, cùm tentatur, dicat, quòd à Deo tentatur, Deus enim intentator malorum est. Ex  quo loco sic arguitur, Si inclinatio naturalis  tentaret ad malum, Deus esset tentator malorum, quod est contra Apostolum. ergo impossibile est, quòd natura tẽtet ad malum. Assumptum probatur. Nihil enim est tentare, nisi facere inclinationẽ ad malum. Si ergo Deus fecit  & dedit talem inclinationem homini ad malum, qualem isti dicunt esse naturalem inclinationem, certè Dæmon non tentaret, curergo Deus tentare non diceretur? Secundo, id  Ecclesiastes 7. Fecit Deus hominẽ rectum. &{Eccles. 7.}ipse immiscuit se infinitis quæstionibus. Certè nõ uidetur Deum hominem rectum fecisse,  si cùm ista pessima inclinatione & maledictione creauit, qua natura eius ferretur ad malum.  Sed in primis uidetur facere, quòd Sapientia  diuina attingit à fine usque ad finem fortiter,  & disponit omnia suauiter, ut per Salomonem ipse testatur. Non esset uero suauis dispositio, si cùm Deus homini legem & præcepta  dedisset, naturã in contrarium trahentem, uocantem & allicientẽ dedisset. Cùm enim Deus  hominem cõdiderit ad laudandum creatorem  suum, uitamq́; æternam ab illo promerẽdum,  non utique tanquam sapiens architector hominem fabricauit, si naturam dedit fini repugnantem, & incommodam illi dederit, cùm{Genesis 1.}tamen uidit Deus cuncta quæ fecerat, & erant     ualde bona. Et alibi, Dei perfecta sunt opera.  Profectò non uidetur opus aut ualde bonum,  aut perfectum, si hominem cum huiusmodi  inclinatione fecisset. Et demum ut quid Deus  hominem non fecit propensum, & procliuum  ad bonum potius quàm ad malum? ad legem  suam quàm ad transgressionem legis? an quia  non potuit? Hoc uerò quid stultius, quid indignius diuinæ maiestati excogitari posset? An  quia non uoluit? Inuidit ergo Deus mortalibus hanc felicitatem, qua tamen maximè ad  diuinorum præceptorũ usurus esset obseruantiam. Angelos certè Deus non hac conditione  creauit, ut non nisi ad peccatum & malum tantum inclinarentur. Quæ ergo ratio esse potuit,  ut hac parte tanto benignior & æquior angelis  esset, quàm hominibus, qui de Deo quidem  non poterant esse meriti? Videmur ex parte  probasse hominem sua natura non inclinari  ad malum, sed relictum potius in manu consilii sui, ut utrumlibet pro suo arbitrio sequeretur, siue bonum, siue malum. Superest ut argumentis in contrarium adductis utcunque satisfaciamus, ad quorum expeditionem illud in primis meminisse oportet, hominem esse compositum ex duabus naturis,  rationali, scilicet, ac sensitiua, quas apostolus  ad Roma. 12. interiorem, & exteriorem hominem uocat: quod non est sic intelligendum,     ut anima ipsa sit interior homo, aut natura rationalis, corpus uerò natura sensitiua: sed totus homo secundũ spiritum est homo interior  idem uerò secũdum carnẽ est homo exterior,  & natura sensitiua. Secundo est aduertendum,    ꝙ quia homo est homo simpliciter in quantum rationalis, non in quantum sensitiuus: inclinatio hominis absolutè est inclinatio hominis in quantum homo est, scilicet, inclinatio  uoluntatis, & intellectus, & non inclinatio  partis sensitiuæ, quę aut non est inclinatio hominis, aut non in quantum homo est, sed secundum quid, & non absolutè. Comparatur  enim appetitus sensitiuus ad hominem quasi  aliquod extrinsecum, nec plus debet dici inclinatio hominis, inclinatio appetitus, quàm  inclinatio dæmonis aut mundi. Cupit enim &  mundus & dæmon trahere humanam uoluntatem ad malum, cupit etiam nunc appetitus.  Sed sicut non interest nostra, quòd aut mundus, aut dæmon suggerat, sed quod ipsi per uoluntatem & rationem prosequamur, ita eadem  ratio est de appetitu, ac si esset à nobis separata. Nec enim quòd caro nobis suadet, imputatur, nec opus nostrum, aut desiderium dicitur,  sed id tantum, quòd per liberum arbitrium  acceptum habuerimus, & secuti fuerimus.Quare quanquam sint nonnulli, qui etiam defendere uelint, nec ipsum etiam appetitum inclinare ad malum ex specie aut ex natura sua,  sed ex peculiaribus uniuscuiusque conditionibus, quas non à Deo, sed à patria, uel à  parentibus, uel astris unusquisque contraxit:  tamen ego non nego quidem sensualitatem  trahere & tendere ad malum, & peccatum ex  specie, & natura sua, sed nego causam esse humanam inclinationem aut conditionem: imò  contrarium, quemadmodum motus appetitus  uoluntatem pręcedentes, actus humani dicuntur, atque adeò simul uerum est, quòd appetitus sensitiuus inclinatur contra uirtutem: homo uerò interior, qui simpliciter est homo, inclinatur ad uirtutem. Vtrunque Apostolus, signanter & disertè expressit ad Rom. 12. Con-{Roman. 12.}delector, inquit, legi Dei, secundum interiorem hominem: uideo autẽ aliam legem in membris meis repugnantem legi mẽtis meæ. Quod  tamen Pau. nõ aliter ad se pertinere arbitratur,  quàm angelus sathanæ, qui eum colaphizabat.  Et sicut manente uera inclinatione hominis ad  uirtutẽ erat angelus sathanę, eum colaphizans,  ita aduersante, & contranitente appetitu sensitiuo manet integritas humanæ uirtutis, quæ   est hominis integritas, in quantum homo est.¶ Verum restat scrupulus ex hac responsione.  Nam æquè est à Deo inclinatio appetitus sensitiuus, sicut & uoluntatis: si ergo inconueniẽs dicitur, quòd Deus sit causa inclinationi     uoluntatis ad malum, quare non idem habeatur pro inconuenienti de appetitu sensitiuo?  quare inquam sapientissimus creator, & conditor rerum malam inclinationem dedit appetitui, & carni, & nõ potius bonam, quæ magis conuenire uidebatur illi infinitæ bonitati?  Dico primum omnium, dubium est certè inter  Theologos, & Philosophos, An* naturas rerũ Deus immutare potuerit, uel ab initio aliàs  facere, quàm nunc sunt. Et quidam sunt qui  putent cum Gabri. 4. dist. 1. quæst. 1. Quamuis  Deus species quidem rerum, & essentias uariare non potuerit, neque enim potuit aut hominem, aut bouem alterius speciei facere, quàm  fecit, potuit tamen proprietates, & inclinationes naturales immutare, potuit (in quam) ignẽ   frigidum naturaliter facere, & aquam calidam,  ac rursum nigram niuem, & album coruum.  Quod tali ratione probatur. Nam posse  Deum ignem frigidum facere, aut calidam  aquam, & cætera huiusmodi, dubitari non potest. Potuit ergo Deus ab initio aquam calidam facere, aut frigidum ignem, leuem terram, grauem aërem, & legem ponere, ut sic  perpetuò perseuerarent. Qua lege posita, illud esset proprium, aut naturale talium rerum.  Nihil enim aliud est rerum natura, quàm  id quod ab initio (ut Augustinus ait) Deus  rebus materiæ dare uoluit. ergo potuit Deus     contrarias naturas & inclinationes dare rebus  quàm dedit. Et confirmatur. Nam potuit  Deus res nudas creare, id est, essentias, sine  quibuscunque accidentibus, aut proprietatibus: ergo non necessario creauit cum his conditionibus & proprietatibus, quas nunc habent. Hanc sententiam quanquam Theologi  & authores nonnulli, qui in pretio habentur, defendunt, non puto esse probabilem,  nec uerisimilem. Vnde puto, quòd* Deus  non potuerit quidem ignem calidum naturaliter frigidum facere, aut non naturaliter calidum, aut niuem nigram, aut leuem terram,  & in uniuersum naturales inclinationes tollere, aut mutare. Quod sic probatur. Nam  primum omnium, multæ sunt proprietates,  & aptitudines rerum, quæ secundum communem opinionem, non conueniunt rebus  per aliquas qualitates superadditas, sed immediatè per suam essentiam: ut uerbi gratia,  Si risibile non conuenit homini per aliquam  qualitatem superadditam secundum opinionem istorum, sed per essentiam, potuit quidem Deus facere, quòd homo nunquam rideret, non autem quòd non esset risibilis:  quia Deus non potest tollere effectum causæ formalis, manente causa formali. Si ergo homo est formaliter risibilis per suam  essentiam, non potuit Deus facere quòd     sua natura non esset risibilis. Secundo sic  arguo, Aqua cum concursu Dei generali producit frigiditatem in se, ut patet in aqua reducente se ad frigiditatem. Ergo Deus non  potuit facere quin cum tali concursu esset  frigida, & per consequens naturaliter frigida. Consequentia probatur. Nam detur oppositum, Faceret Deus, quòd aqua naturaliter esset calida, quæro, an aqua cum concursu Dei generali potest reducere se ad frigiditatem, uel non. Si potuit, ergo non  erat naturaliter calida, si non potuit, ergo nec  nunc potest, quia concursus generalis Dei  non potuit esse maioris actiuitatis, quàm nũc  est, & ab eisdem causis semper producitur similis effectus. nec Deus potest facere, quòd  causa naturalis, quæ nunc non potest in aliquem effectum, cum concursu generali possit in illum concursum uerbi gratia, nunc non  potest homo suscitare hominem cum concursu generali Dei. ergo Deus non potest  facere, quòd homo id possit cum tali concursu: nec Deus ipse posset cum generali concursu facere quod nunc non facit. Sicut ergo Deus non potuit facere ut homo naturaliter posset suscitare mortuum, ita non potest  facere quòd aqua produceret calorem, aut  quòd naturaliter lapis ascenderet sursum. Et  confirmatur. Aut essentiæ rerum, aut species de se sunt indifferentes ad quamlibet proprietatem, aut non. Si non, ergo non potuit fieri, quin id, ad quod essentia magis  inclinatur, sit magis naturale, si sint indifferentes. Verbi gratia, Si natura ignis nuda,  est indifferens ad calorem, & frigus. Ergo  cum concursu generali non plus produceret  calorem, quàm frigus, & per consequens  non poterit esse magis naturale unum quàm  aliud. Et confirmatur exemplo. Deus non  poterat facere, quòd cœlum naturaliter inclinaretur ad quietem uel ad motum à Septentrione ad Meridiem, ergo nec alias naturas  rerum potuit mutare. Antecedens probatur,  Si cœlum naturaliter inclinaretur ad istum  motum contrarium quem nunc habet, uel  ad quietem, non posset cum concursu generali moueri ad motum contrarium. Et confirmatur ualidè, quia si potest Deus mutare naturas rerum, faciat, ergo quòd aqua sit naturaliter calida. Sic arguo, Calor nunc cum  concursu generali sufficit corrumpere aquam.  ergo cum simili concursu potuisset tunc corrumpere. ergo non est ei calor naturalis. non  enim posset nunc Deus cum solo concursu generali impedire ne calor corrumperet aquam,  & non est impotentior quàm à principio. ergo nec tunc potuit. Certè puto quòd argumentum concludit. Item Deus non potuit     hominem naturaliter facere incorruptibilem. Item non posset agens naturale cum  concursu generali inducere formam aquæ in  materiam indispositam per calorem & siccitatem. Ergo, calor & siccitas non possunt esse  naturales aquæ. Vt enim arguebatur, quicquid creatura potuit posse (ut ita dicam) cum  concursu Dei, potest nunc cum simili concursu: imò potuit omnes res naturaliter facere incorruptibiles. Potuit enim facere, ut  quælibet qualitates essent naturales formis  substantialibus, & sic quòd non possent corrumpi. Hoc ergo præsupposito, quòd* non  potest Deus naturas rerum mutare, dico,  quòd Deus fecit hominem, cum hac naturali  inclinatione ad malum, quia aliter fieri non  poterat. Secundo dico, quòd* talis inclinatio quamuis sit ad malum, non tamen est  mala, quandiu quidem manet intra terminos  appetitus sensitiui: malum inquam malitia  morali: nam malitia pœnæ non inconuenit,  cuius Deus semper est causa: sicut non dicitur  mala inclinatio qua leo inclinatur ad homicidium. Sicut enim appetitus inclinat hominem ad malum, ita etiam obiectum ipsum, ut  delectabile, aut utile inclinat etiam ad malum, & tamen natura ipsius albi, aut cibi dulcis  bona prorsus est. Neque unquam aliquis conqueritur de Deo, quòd aurum pulcherrimum     fecerit, aut uinum suaue. Ita prorsus nunquam  de appetitu sensitiuo mouet hominem ad malum, non aliter quàm ipsum obiectum. Item  dico, quòd appetitus inclinat ad malum, non  ipsius appetitus, sed hominis: semper enim appetitus naturalis est conueniens. 1. part. quæst.  31. art. 1. Tertio dico, quòd* Deus hominem  creauit sine tali inclinatione mala, creauit  enim cum iustitia originali, quæ appetitum  subiiciebat rationi, & nullo modo inclinabat  ad malum: quòd si postea sua culpa incidit in  hunc laborem, sibi potius, quàm diuinæ sapientiæ imputandum est, non plus sanè, quàm  si oculos sibi erueret, quos illi creator dedisset,  conqueri de creatore suo non posset. Quarto  dico, quòd* dedit appetitui naturalem inclinationem ut obediret rationi, & sic tandem  tota inclinatio est bona. Et ista pro argumentis satis esse uidentur, quatenus ad inclinationem appetitus spectabant. Sed aliunde arguebat, quia scilicet homo tenetur diligere  Deum plus quàm seipsum, & commune plus  quàm priuatum bonum, & tamen inclinatio  hominis naturalis est in contrarium, atque  adeò in malum. Ad hoc quanquam sint clari  philosophi & theologi, qui ita esse arbitrentur, ego* uerò nego hominem inclinari ad diligendum se plus quàm Deum, uel proprium  bonum plusquam commune. Sicut enim menbrum plus inclinatur ad bonum totius, quàm  ad bonum proprium, periclitatur enim manus  pro salute totius: ita etiam ex naturali inclinatione homo, quem Deus fecit partem reipublicæ, natura inclinatur ad bonum publicum  plus quàm ad priuatum: & cùm Deus sit bonum utile, plus etiam homo diligit Deum,  quàm seipsum, sicut tota experientia docet,  quòd aqua ascendit, deserens conueniens sibi  bonum propter integritatem & cõtinuitatem  uniuersi. Non est autem cõsentaneum ut deus  rebus inanimatis aut membris corporis inclinationem dederit conuenientem suo fini,  homini autem negauerit. Sunt uerò qui hoc  ipsum negant, scilicet, membrum plus inclinari ad bonum totius, quàm ad proprium, nec  membrum se exponit (ut aiunt) periculo pro  salute totius, sed ipsum totum membrum tremens & resistens opponit pro se. Sed certè  hoc ipsum est inconsonum rationi, & est condemnare industriam diuinam, dicere, quòd  Deus cùm mẽbra corporis fecerit solum propter bonum totius, & non propter se, tamen  membris dederit inclinationem contrariam  bono totius, quasi uerò pedes sibi, & non homini ambularent, & aures sibi, & non homini  audirent, & oculi &c. Et ut de membris hominis audiremus non à se, sed à toto exponi,  quid de aqua dicturi sumus, cùm sursum ascen  dit, an non ipsa se sursum mouet, an potius  imaginandum est totum uniuersum concurrere ut aquam moueat? Profectò dicendum  non est. Quod si ita est, ut certè est, cùm Deus  fecerit hominem potius propter se, quàm propter hominem, absurdum est dicere non dedisse inclinationem suo fini conuenientem, qua  plus ipsum Deum, quàm se diligeret.¶ Error tamen iste emanauit, quòd uiderent  hominem cum magna difficultate, aut uitam,  aut etiam bona temporalia ponere pro Deo,  aut pro bono publico: quare ex hoc arguunt  non inclinari naturaliter ad bonum publicum.  Sed hoc perinde est, ac si quis dicat, hominem  non amare propriam uitam plus quàm unum  membrum, cùm uideant grauari nimis, & cum  magna molestia, & difficultate secare aut urere membrum propter salutem totius: aut si  quis neget aliquem cupidum esse uitæ, ideo  quia potionem amaram non libenter sumit.  Inde non statim si quis ægrè & molestè ferat  aut uitã, aut fortunas perdere propter Deum,  aut propter bonum publicum, non inquàm  statim arguendum est, hominem non plus naturaliter Deum aut commune bonum diligere, quàm priuatum. Vt enim Doctores docent, gratia non est contraria naturæ, sed perficit naturam, & naturalem inclinationem:  difficultas autem prouenit tum ex appetitu,     tum etiam quia licet plus inclinetur ad bonum  totius, tamen etiam inclinatur ad alia bona,  & sic patitur difficultatem, sicut de proiiciente merces in mare. Atque id demum cogitandum est, non esse Deum deteriorem artificem ipso homine, cùm tamen artifex homo, si quod instrumentum ad aliquem finem  fingat, curet omnem aptitudinem ad talem  finem instrumento dare, idoneumq́ue suo fini facere: quare ergo Deus, qui omnia fecit  propter se, non talem inclinationem suæ creaturæ credatur dedisse, qualem ad illum finem  conuenire nouerat? Nos ergo amoliamur  huiusmodi querelas de summo artifice, ac cõditore, credamusq́; naturam non nisi ad bonum inclinare, atque ideo omne quod est contrarium naturali inclinationi, esse malum. Perditio enim tua Israël. Salus autem maximè ex  me. Osee 13. Cum ergo, ut à principio ar-{Osee 13.}guebam, interficere seipsum sit contra naturalem inclinationem, ergo est illicitum, quod  erat primum argumentum ad probationem  conclusionis.¶ Secundo principaliter probatur eadem cõclusio. Occidens seipsum, facit contra præceptum decalogi, Non occides: quod habetur Exo. 20. & Deutero. 5. ergo peccat & mortaliter. Hoc est argumentum beati Augustini 1. de Trinitat. ad probandum, quòd occidere seipsum, sit illicitum. Sed ut apertius  constet quam uim habeat argumentum, sicut  etiam de primo fecimus, conuenientissimum  est etiam examinare quod prohibetur in illo  præcepto, Non occides: cum in scriptura non  inueniatur alibi prohibitum, aut reprehensum  seipsum occidere. aut ex illo præcepto oportet esse illicitum, aut reuocari in dubium potest, an liceat se interficere. Cum enim præceptum sit absolutum, Non occides: & in  multis casibus licitũ sit occidere, ut certo constat, dubitari* merito potest, quid illo præcepto & qualiter homicidiũ prohibetur. Quidam ergo ita intelligunt præceptum, ut absolutè prohibeatur occisio cuiuscunque hominis, siue priuata authoritate, siue publica, siue nocentis, siue innocentis. Sed ab eo præcepto tanquam à canone generali excipiuntur  lege diuina aliqui casus, in quibus licet occidere: uerbi gratia, homicida iuste à magistratu  occiditur. Sed dicunt, quòd nisi hanc facultatẽ   haberent à Deo ex sacra scriptura, quæ iubet,  ut qui occiderit, occidatur, ut patet Leuit. 19.  magistratus occidens latronem faceret contra  illud præceptum, Non occides. Ita sine quocun alio præcepto præter id, Non occides,  erat sufficienter prohibitũ regi occidere etiam  malefactorem, nisi dominus excepisset de homicida, & quibusdam aliis malefactoribus. Et     sic apud istos in nullo casu licet etiam publicis  potestatibus occidere, nisi in casibus expressis  à iure diuino. Vnde ortum habuit illa opinio,  quòd non licet inter aut adulteram, aut simplicem furem, quia non est expressum in iure  diuino: neque adulterium, quia licet fuerit  expressum in ueteri Testamento, tamen est reuocatum à Domino per illa uerba Ioan. 8. Nemo te condemnauit mulier, ne ego te condemnabo.¶ CONTRA hanc sententiam arguitur, Illud quod est de se licitum, & per se bonum, non est prohibitum præcepto diuino,  sed occidere hominem in casu, est per se bonum, uidelicet in defensionem sui, ergo non  est prohibitum illo præcepto, Non occides.  neque indiget excipi à regula id, quod nullo  modo potuit cadere sub regula. Si ergo occidere inuasorem non potuit cadere sub præcepto, Non occides: non est factum licitum,  quia exceptum sit ab illo præcepto. Item in lege data Moysi fuit aliquando licitum occidere, aliquando non, & tamen non erat facta  talis exceptio in iure diuino plus de homicida, quàm de adultera, ergo uel utrunque licebit, uel neutrum. Et quæro, ante legem Moysi, an licebat interficere blasphemum & homicidam, uel non? Si non, contrà, Quicquid  nõ licuit in lege naturæ, nunquam licuit. Non     enim lex Moysi, aut lex gratiæ sunt dispensationes legis naturæ, sed potius econtra, multa licebant in lege naturæ, quæ in lege Moysi  prohibita sunt: si licebat interficere in lege  naturæ adulteram, ergo sine exceptione ne   expressione in iure diuino licuit in lege Moysi. Et ideo alii dicunt, quòd in præcepto, Non  occides, prohibetur solum mors innocentis.  & illud præceptum Exod. 20. Non occides,  uidetur explicatum Exod. 23. Insontem & iustum non occides. Sed contra hoc est, quòd  priuatus occidens peccatorem, & sontem, facit contra illud præceptum, Non occides: si  enim non peccat contra id præceptum, Non  occides, nusquam alibi in iure prohibetur occisio nocentis hominis. Quare cùm certum  sit etiam apud istos priuatum hominem reum  esse homicidii, etiam si nocentissimum occidat, certum est illo præcepto non prohiberi  solum innocentis occisionem plusquam nocentis. Alii, qui propius ad ueritatem accedunt, dicunt, quòd prohibetur illo præcepto  occisio hominis priuata authoritate: sed ne   isti quidem sufficienter uim illius præcepti explicarunt. Si enim respublica, aut rex innocentem hominem occideret, facit contra id  præceptum, ut certum est: ergo non occidere prohibetur absolutè priuata authoritate,  aut permittitur occidere publica. Neque uaualet dicere, quòd qui interficit se defendendo, occidit publica authoritate: quia habet  authoritatẽ à Deo per ius naturale. Hoc enim  ineptum & ridiculum est. Hoc enim modo  neque comedere, aut bibere nisi publica authoritate licet. Non enim liceret, nisi à iure diuino esset permissum. Et ideo dimissis uariis  opinionibus, dico primò, quòd* hoc præceptum est iuris naturalis, & non positiui, sicut  etiam alia pręcepta decalogi. Quod patet, quia  in lumine naturali semper fuit notum homicidium esse culpabile, & illicitum. Secundo  infertur ex hoc, quòd* id præceptum semper  fuit æquale, & ante legem, & in lege, & tempore Euangelii. Patet, quia lex naturalis nunquam mutatur. Nec enim abrogatur, aut limitatur, aut extenditur. Est enim lumen signatum super nos à principio. Tertio infero,  quòd* si licebat interficere adulteram, aut furem in lege Moysi, & licuit ante legem, & licet in lege Euangelica. Quarto dico, & infero, quòd* illo præcepto prohibetur omne  homicidium, quòd stando in lege naturæ sola, est malum, & irrationabile: & ad hoc solum oportet respicere, & non ad exceptiones,  uel promissiones factas in lege. Omnia enim  illa uel solum sunt iudicialia, quæ iam cessauerunt: aut si sunt moralia, sunt explicatiua iuris naturalis. Quare ergo ad id est ultimo referendum, quando licet occidere, & quando  non. Ad quod tamen iuuat scripturas consulere, neque hoc est (ut aiunt) explicare idem  per seipsum, aut ignotum per ignotius. Non  est enim homicidium malum, quia prohibitum: sed prohibitum, quia malum. Quare ad  intelligendum quid sit prohibitum per illud  præceptum, Non occides, optimè respondetur, quòd per causam, quòd omne id est iure  naturali malum. Quinto dico, quòd* in illo  præcepto non magis prohibetur homicidium  authoritate publica quàm priuata. Alia enim  quæstio est, quem, & quando licet occidere:  & alia quæstio est, cui licet occidere, & aliquando est malum publica authoritate. Sexto,  quòd* dupliciter potest occidi homo. Vno  modo ex intentione, & certo proposito, ut iudex intendit priuare uita malefactorem. Alio  modo præter intentionem, non dico solùm à  casu, & uoluntariè, sed propter alium finem,  quem si posset occidens aliter consequi, non  occideret: sicut cùm quis in defensionem sui,  uel etiam Reip. occidit inuasorem, quem non  occideret, si aliter posset se defendere. Septimo dico, quòd* ex intentione licitum est stando in iure diuino solum & naturali occidere  hominem nociuum Reipublicæ, quia hoc est  membrum communitatis: Et ideo sicut licitum est abscindere membrum corruptum &     nociuum toti corpori, ita est licitum in iure diuino & naturali hominem perniciosum,  & boni communis corruptorem interficere,  etiam si hoc nunquam sit expressum in iure diuino scripto: quia hoc est notum in lumine  naturali, quòd maius bonum debet præferri  minori bono, & priuato bono publicum bonum. Octauo dico, quòd* tale homicidium  solum de iure naturali & diuino est commissum Reipub. aut publicis magistratibus, &  principatibus, qui habent curam Reipublicæ.  ut patet ex Paul. ad Roman. 13. Non sine causa{Rom. 13.}