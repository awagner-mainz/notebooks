{Roma. 4.}¶ Secunda propositio, Senatores* & reguli, & uniuersaliter qui admittuntur, uel  uocati, uel etiam ultro uenientes ad consilium publicum, uel principis, debent & tenentur examinare causam iniusti belli. Patet, Quia quicunque potest impedire periculum & damna proximorum, tenetur, maximèubi agitur de periculo mortis, & maiorum malorum, quale est in bello. Sed tales possunt cõsilio suo & authoritate causas belli examinantes, auertere bellũ, si fortè iniustũ est. ergo tenentur. Item si negligẽtia istorum bellum iniustũ gereretur, isti uidentur cõsentire. imputatur enim alicui quòd potest & debet impedire, si non impedit. Item quia solus rex nõ sufficit ad examinandas causas belli: & uerisimile  est quòd potest errare, imò quòd errabit magno cum malo, & pernicie multorũ. ergo non  ex sola sententia regis, imò noc ex sentẽtia paucorum, sed multorum, & sapientum, & proborum debet geri bellum.¶ Tertia propositio, Alii* minores qui non  admittuntur nec audiuntur apud principem  aut in consilio publico, non tenentur examinare causas belli, sed possunt credentes maioribus licitè militare. Probatur primò, Quia nec  fieri potest, nec expediret reddere rationem  negotiorum publicorum omnibus de plebe.  Item quia homines inferioris ordinis, etiam si  intelligerent iniustitiam belli, prohibere non  possent, & sententia eorum non audiretur. ergo frustra examinarent causas belli. Item quia  eiusmodi hominibus, nisi contrarium constiterit, sufficiens argumentum debet esse pro iustitia belli, quòd publico consilio & authoritate geratur. ergo non est opus illis ulteriori  examinatione.¶ Quarta propositio, Nihilominus* possent  esse talia argumenta & indicia de iniustitia  belli, quòd ignorantia non excusaret etiam  huiusmodi subditos militantes. Patet, Quia  posset esse talis ignorantia affectata, & prauo  studio aduersus hostes cõcepta. Item aliâs infideles excusarentur, sequẽtes principes suos  in bello contra Christianos, & non liceret  illos interficere: quia certum est, quòd credunt se habere iustam causam belli. Item  excusarentur milites, qui crucifixerunt Christum ex ignorantia, sequentes edictum Pilati. Item etiam excusaretur populus Iudęorũ, qui persuasus à maioribus, clamabat, Tolle, tolle, crucifige eum.¶ Tertiũ dubiũ, Quid* faciendum cũ iustitia  belli dubia est, hoc est cum in utrãque partem  sunt rationes apparentes & probabiles. Prima  propositio, Quo ad ipsos principes uidetur, ꝙ   si unus est in legitima possessione, quòd manente dubio non possit alius bello, et armis repetere. Vt, exempli gratia, si rex Francorum  est in legitima possessione Burgũdiæ, si etiam  est dubium an habeat ius ad illam necne, nonuidetur quòd Imperator possit armis repetere: & econtrario Rex Francorũ Neapolim aut  Mediolanũ, si dubium est cuius iuris sint. Probatur, Quia in dubiis melior est cõditio possidentis. ergo nõ licet spoliare possessorem prore dubia. Item si res ageretur coram iudice legitimo, nũquam in re dubia spoliaret possessorem. ergo dato quod illi principes, qui prætendunt ius, sint iudices in illa causa, nõ potest licitè spoliare possessorem manente dubio de  iure. Item in rebus & causis priuatorum nunquam in causa dubia licet spoliare possessorẽ   legitimũ: ergo nec in causis principum. leges  enim sunt principum. si ergo secundum leges  humanas non licet in causa dubia spoliare legitimum possessorem, ergo meritò potest obiici  principibus, Patere legem, quam ipse tuleris.  Quod enim quisque iuris in alios statuit, ipse  eodem iure uti debet. Item aliâs esset bellum  iustum ex utraque parte, & bellum nunquam  cõponi posset. Si enim in causa dubia licet uni  armis repetere, ergo alteri defendere: & postquam unus recuperasset, posset iterum alius  reposcere. & sic nunquam esset finis bellorum  cum pernicie & calamitate populorum.¶ Secunda propositio, Si* ciuitas, aut prouincia, de qua dubitatur, non habet legitimum  possessorẽ, ut si deserta est morte legitimi domini, & dubitatur an hæres sit rex Hispaniæ,  aut rex Gallorum, nec potest certum sciri: iure uidetur, quòd si unus uelit componere, &  diuidere, uel compensare pro parte, quòd alter  tenetur recipere conditionem, etiam si sit ui  potẽtior, & possit armis totum occupare: nec  haberet iustam causam belli. Probatur, Quia  alius non facit iniuriam in pari causa, petendo  æqualem partem. Item in priuatis causis, etiam  in re dubia, non liceret totum occupare. Item  eodem modo bellum esset iustum ex utraque  parte. Item iustus iudex neutri totum addiceret & attribueret.¶ Tertia propositio, Qui* dubitat de iure suo  etiam si pacificè possideat, tenetur examinare  causam diligenter, & audire pacificè rationes  alterius partis, si fortè possit certum scire uel  pro se, uel pro alio. Hæc probatur, Quia iam  non bona fide possidet qui dubitat, & negligit scire ueritatem. Item in causa matrimoniali, si quis etiam legitimus possessor incipit dubitare ueritatem, utrum hęc mulier sit sua, uel  alterius: certum est quòd tenetur rem examinare. ergo eadem ratione in aliis causis. Itẽ principes sunt iudices in propriis causis, quia non  habent superiores. sed certum est quòd si quis  cõtra legitimum possessorẽ opponit aliquid,  quòd iudex tenetur examinare causam. ergo  etiam principes in re dubia tenentur examinare causam.¶ Quarta propositio, Examinata* causa quãdiu rationabiliter perseuerat dubium, legitimus possessor nõ tenetur cedere possessioni,  sed potest licitè retinere. Patet primò, Quia  iudex non posset eum expoliare: ergo non ipse  tenetur cedere, nec in toto, nec in parte. Item  in causa matrimoniali non tenetur cedere. ut  in c. inquisitiõi. de sentẽtia excõmunic. & in c.  Dominus. de secũdis nup. ergo nec in aliis causis. Et Adrianus{Adrianus.}expressè q. secunda quotlibet.  secundo tenet, quòd dubitans, licitè potest retinere possessionem: hoc quo ad ipsos principes in re dubia. Sed quo ad subditos indubio  belli iusti, Adrianus quidẽ quotlibeto secundo, ad primum argumentum principale dicit,  quòd subditus dubitans de iusticia belli, id est utrum causa, quæ allegatur, sit sufficiens, uel  simpliciter an subsit causa sufficiens ad iudicandum bellum: non potest licitè etiam ad imperium superioris militare in tali bello. Probat, Quia exponit se periculo peccati mortalis. Item quia non est ex fide, quod secundum  doctores & ueritatem, non solùm intelligitur  contra conscientiam certam, aut contra opinatiuam, sed etiam contra dubiam.¶ Sed sit quinta propositio, Primò non* est  dubiũ, quin in bello defensiuo liceat subditis  in re dubia sequi principẽ suũ in bellum, imò  quòd teneantur sequi, sed etiam de bello offensiuo. Probatur primò, quia princeps, ut dictum est, nec potest semper, nec debet reddere subditis rationes belli: & si subditi nõ possint militare nisi postquam scirent iustitiam  belli, respublica periclitaretur uehementer, &  pateret iniurię ostium. Item in dubiis tutior sequenda est pars. sed si subditi in casu dubii nõ   sequantur principem suum in bellum, expoponunt se periculo prodẽdi hostibus rempublicam: quod multo grauius est, quàm pugnare contra hostes cum dubio. ergo debent potiùs pugnare. Item manifestè probatur, Quia  lictor tenetur exequi sententiam iudicis etiã   si dubitet an sit iusta. contrarium enim esset ualde periculosum. Item hoc argumentum uidetur defendere Augus.{Augstu.}contra Manich. Iustus  si forte etiam sub rege homine sacrilego militet, rectè potest eo iubente bellare: si, quod sibi iuuetur, uel non esse contra Dei præceptũ,  certum est, uel utrum sit, certum nõ est 23. q. 1.  quod culpatur. Ecce August. diffinientem expressè, quòd si non est certum, id est si dubiũ  est an sit contra Dei præceptum, quòd licitũ  est subdito bellare. Nec Adrianus se expedire  potest ab illa Augustini authoritate, quãuis se  in omnem partem tutat. sine dubio enim conclusio nostra est determinatio August. Nec ualet dicere, quòd talis debet tollere dubium, &  formare sibi conscientiam, quòd bellum sit iustum: nam stat quòd nõ possit sicut in aliis dubiis. Adrianus autem uidetur errasse in hoc, ꝙ   putauit, si dubito an hoc bellum sit iustũ principi uel contrarium, sit causa iusta huius belli,  quòd statim cõsequatur, quòd dubito utrum  liceat mihi ire ad hoc bellum nec ne. Fateor  enim quòd nullo modo licet facere contra dubium conscientiæ, & si dubito, an liceat mihi  facere hoc, necne, pecco si faciam. sed non sequitur, dubito an sit iusta causa huius belli, ergo dubito an liceat mihi bellare, uel militare in     hoc bello. Imò oppositum sequitur. Si enim  dubito an bellum sit iustum, sequitur quòd licet mihi ad imperium principis mei militare.  sic non sequitur, lictor dubitat an sententia iudicis iusta sit, ergo dubitat an liceat exequi sententiam, imò scit quòd tenetur exequi. & dubito an hæc sit uxor mea, ergo teneor ei reddere debitum.¶ Quartum dubiũ est,* An possit esse bellum  iustum ex utraque parte. Prima propositio, Seclusa ignorantia manifestum est, quòd nõ potest contingere. Quia si constat de iure & iustitia utrius partis, nò licet in contrarium bellare, nec offendendo, nec defendendo. Secunda, Posita ignorantia probabili facti aut iuris  potest esse ex ea parte qua uera iustitia est, bellum iustum per se, ex altera autem parte bellũ  iustum, id est excusatum à peccato bona fide.  Quia ignorantia inuincibilis excusat à toto.  Item saltem ex parte subditorum sæpe potest  contingere. Dato enim quòd princeps, qui gerit bellum iniustum, sciat iniustitiam belli, tamen (ut dictum est) subditi bona fide possunt  sequi principem suum: & sic ex utraque parte  subditi licitè pugnant.¶ Sed ex hoc sequitur quintum dubiũ, Vtrũ  * qui ex ignorantia sequutus est bellum iniustum, si postea constiterit ei de iniustitia belli,  utrum teneatur restituere, siue loquamur de     principe, siue de subdito. Prima proposito, Si  quidem habebat probabilitatẽ de iustitia belli, tenetur adueniente notitia de iustitia, restituere ablata, quæ nõ dum consumpsit, id est  quantum factus est locupletior: non autẽ quæ   consumpsit, quia regula iuris est, quòd qui nõ   est in culpa, non debet esse in damnum suum:  sicut qui bona fide fuit in conuiuio lautissimo furis, & res furtiuæ consumptæ sunt, non  tenetur restituere, nisi fortè quantum domi  consumpsisset. Si autem dubitauit de iniustitia belli, sequutus authoritatẽ principis. Syluest. in uerb. bellum, primo, §. 9. dicit, quòd tenetur de omnibus, quia mala fide pugnauit.¶ Sed sit secunda propositio conformiter ad  suprà dicta, Quòd nec iste tenetur de cõsumptis, sicut nec alius. quia (ut dictum est) licitè,  & bona fide pugnauit. Sed esset uerum, quod  Syluester dicit, si re uera dubitasset, an liceret  ire ad bellum, quia iam facit contra cõscientiã.  Sed est multùm considerandum, quòd stat, ꝙ   bellum sit iustum & licitum per se, illicitum  autẽ Christianis: stat enim quòd quis habeat ius ad recuperandam ciuitatem, aut prouinciam, & tamen ratione scandali fiat prorsus illicitum. cùm enim, ut suprà dictum est, bella  geri debeant pro bono communi, si ad recuperandam unam ciuitatem, necesse est ꝙ sequantur maiora mala in repub. ut uastatio multarũ     ciuitatum, cædes magna mortalium, irritatio  principum, occasiones nouorum bellorum in  perniciem ecclesiæ: item quòd paganis detur  opportunitas inuadendi & occupandi terras  Christianorum: indubitatum est quin teneatur princeps potiùs cedere iuri suo, & abstinere se bello. Clarum est enim quòd si rex Gallorum ex gratia haberet ius ad recuperandum  Mediolanum, ex bello autẽ & regnum Galliæ, & ipsa prouincia Mediolanẽsis patientur  intoleranda mala, & calamitates graues: non  licet ei recuperare. quia bellum ipsum aut fieri  debet, uel propter bonũ Galliæ, aut Mediola  nenses. quando ergo ecõtra utriusque magna  mala ex bello futura sunt, non potest bellum  iustum esse.¶ Circa aliam quæstionem quantum liceat in  bello iusto, sunt etiã multa dubia. Primũ,* An  liceat in bello interficere innocentes. & uidetur quòd sic, quia filii Israël primò interfecerũt infantes, ut patet Ios. 6.{Iosue. 6.}in Iericho. & post  ea Saul 1. Reg. 15.{1. Reg. 15.}interfecit pueros in Amalec.  utrunque ex authoritate, & mãdato Domini.  Quæcunque autem scripta sunt, ad nostram  doctrinam scripta sunt, ut patet ad Rom. 15.{Rom. 15.}ergo & nunc si bellum sit iustum, licebit interficere innocentes. De hoc dubio sit prima propositio, Nunquã* licet per se & ex intentione  interficere innocẽtẽ. probatur primo Exod. 23.     Insontem & iustum non occides. Secundò,  Fundamentum iusti belli est iniuria, ut suprà  ostensum est. sed iniuria non est ab innocentè: ergo non licet bello uti contra illud. Tertiò, Non licet in republica pro delictis malorum interficere innocentes: ergo etiam nec  pro iniuria malorum licet punire innocentes  apud hostes. Quartò, Aliâs iam bellum esset  iustum ex utraque parte, seclusa ignorantia:  quod esse non potest, ut ostensum est. Et patet consequẽtia, quia innocentes, certum est  quòd possent se defendeee contra quemcunque conantem interficere. Et confirmatur totũ hoc Deutero. 2.{Deutero. 2.}Mãdauit filiis Israël, ut cùm  ui ceperint ciuitatẽ, alios quidẽ interficiãt, parcant autẽ mulieribus, & paruulis. Ex quo sequi  tur, ꝙ* etiã in bello cõtra Turcas nõ licet interficere infantes. patet, quia sunt innocentes.Imò nec fœminas inter infideles. patet, quia ꝗ̈tũ ad bellũ spectat, pręsumuntur innocẽtes, nisi fortè cõstaret de aliqua fœmina, ꝙ esset in  culpa. Imò idẽ uidetur iudiciũ de innoxiis agricolis apud Christianos, imò de alia gẽte togata, & pacifica, quia omnes præsumũtur innocẽtes, nisi cõtrà constaret. Hac etiã ratiõe nec peregrinos, nec hospites qui uersant̃ apud hostes  quia præsumunt̃ innocentes, nec re uera sunt  hostes. Eadem ratione nec clericos, quia præsumuntur innocentes in bello, nisi constet de     contrario, ut cùm actualiter pugnat.¶ Secũda ꝓpositio, Per* accidẽs autẽ etiã sciẽter aliquando licet interficere innocẽtes, putà  cùm oppugnatur arx, aut ciuitas iustè, in qua  tamen constat multos esse innocẽtes, nec possunt machinę solui & alia tela, uel ignis subiici  ædificiis, quin etiam opprimantur innocentes, sicut nocentes. Probatur, Quia aliâs non  posset geri bellum contra ipsos nocentes, &  frustraretur iustitia bellantium: Sicut ecõtrariò si oppidum oppugnatur iniustè, & iustè  defenditur, licet mittere machinas, & alia tela  in obsessores, & in castra hostiũ, dato quòd inter illos sint aliqui pueri aut fuerint innoxii.  Sed tamen est cõsiderandum, quod paulo antè dictũ est, quòd oportet cauere ne ex ipso  bello sequãtur maiora mala, quàm uitẽtur per  ipsum bellum: si enim ad summam belli uictoriam parum confert expugnare arcem,  aut oppidum, ubi est præsidium hostium, &  sunt multi innocentes, non uidetur quòd liceat ad expugnandum paucos nocentes, occidere multos innocentes, subiiciendo ignem,  uel machinas, uel alia ratione, qua indifferẽter  opprimantur innocentes cum nocentibus. Et  tandem nunquam uidetur licitum interficere  innocentes, etiam per accidens, & præter intẽtionem, nisi quando bellum iustum expediri  & geri aliter non potest, iuxa illud Matth. 13.{Matt. 13.}Sinite crescere zizania, ne fortè colligẽtes zizania, eradicetis simul & triticum. Sed circa  hæc potest dubitari, An* liceat interficere innocentes, à quibus tamen in futurum imminet periculum, putà, pueri Saracenorum sunt  innocentes: sed timendum meritò est, ne facti  adulti, pugnent contra Christianos, & inferant bellum cum periculo. Et præterea etiam  togati puberes apud hostes, qui non sunt milites, præsumuntur innocẽtes: sed isti armabuntur postea in milites, & inferẽt periculum, an  liceat tales interficere. Et uidetur quòd sic, eadem ratione qua per accidens licet interficere  alios innocentes. Item Deuteron. 20. præcipitur filiis Israël, ut cùm expugnauerint aliquam  ciuitatem, interficiant omnes puberes, nõ est  autem præsumendum, quòd omnes essent nocentes. Respõdetur ad hoc, licet posset fortasse defendi, quòd in tali casu possint interfici.  Tamen credo, quòd nullo modo licet, quia  non sunt facienda mala, ut uitentur etiam alia  mala maiora. & intolerabile est, quòd occidatur aliquis pro peccato futuro. Et præterea  sunt alia remedia ad cauendum in futurum ab  illis, ut captiuitas, exilium, &c. ut statim dicemus. Vnde sequitur, quòd siue iam parta uictoria, siue in actu bellum geratur, si constat de  innocentia alicuius militis, & milites possunt  cum liberare, tenentur cum saluare. Ad argumẽtũ in cõtrariũ, respõdeo, ꝙ illud factũ fuit  speciali mãdato Dei, qui iratus, & indignatus  contra populos illos, uoluit perdere omnino.  sicut misit ignem in Sodomam & Gomorrham, qui deuoraret tam innocentes, quàm  nocentes: ipse autẽ est dominus omnium, nec  dedit hanc licentiam ex lege communi. Et ad  illud Deuterono. 20. posset eodem modo responderi: sed quia illic data est lex belli cõmunis in omne tẽpus futurũ, potiùs uidetur, ꝙ   illud Dominus dixit, quia reuera omnes puberes reputantur in ciuitate inimica nocentes, &  non possunt distingui innocentes à nocentibus: ideo omnes possunt interfici.¶ Secũdũ dubiũ est, An* liceat spoliare innocẽtes inter hostes: sitq́ue prima proposi. Certũ  est ꝙ licet spoliare innocẽtes bonis & rebus,  ꝗbꝰ hostes aduersum nos usuri sunt, ut armis,  nauibus, machinis. Patet, Quia aliter uictoriã   consequi non possemus. quæ est finis belli,  imo etiam licet accipere pecunias innocentum, & comburere, & corrumpere frumenta,  occidere equos, si ita opus est, ad debilitãdum  hostium uires. Ex quo sequitur corollarium,  quòd si bellum sit perpetuum, licet indiferenter expoliare omnes apud hostes tam nocentes quàm innocentes: quia ex opibus. suorum  hostes alunt bellum iniustum, & econtra debilitantur uires eorũ si ciues eorum spoliantur.¶ Secunda propositio, Si* bellum satis commodè geri potest, nõ spoliando agricolas aut  alios innocentes, uidetur quòd non liceat eos  spoliare. Hoc tenet Syluest. in uerbo bellũ. §.  10.{Syluest.}quia bellũ fundatur in iniuria, ergo non licet iure belli uti in innocentes, si aliunde potest recompensari iniuriæ. Imò addit Syluest.  quòd etiam si fuerit iusta causa spoliandi innocentes, quòd transacto bello, tenetur uictor restituere illis quicquid superest. Sed hoc non  puto esse necessarium: quia, ut infrà dicitur, si  iure belli factum est, omnia cedunt in fauorẽ   & ius, iustum bellum gerentium. unde si licitè  sunt capta, puto quòd non sunt obnoxia restitutioni. Dictum tamen Syluestri pium est, &  non improbabile. Spoliare autem peregrinos,  & hospites, qui sunt apud hostes, nisi constet  de culpa illorum, nullo modo licet, quia illi  non sunt de numero hostium.¶ Tertia propositio, Si* hostes nolunt restituere res iniuria ablatas, & non possit, qui læsus est, aliunde commodè recuperare, potestundecunque satisfactionem capere, siue à nocentibus, siue ab innocentibus. Vt si latrones  Galli fecerint prædas in agrum Hispanorum,  & rex Francorum nolit cogere illos ad restitutionem, cùm possit, possunt Hispani authoritate principis spoliare mercatores Gallos, aut  agricolas quantum cunque innocentes: quia licet fortè à principio respu. aut princeps Gallorũ nõ fuerit in culpa: iam est in culpa, quia negligit uindicare, ut ait Aug.{August.}qđ improbè à suis  factũ est, & princeps: læsus potest ex omni mẽbro & parte reipu. satisfactionẽ accipere. Vnde literæ marcharum, aut repræsaliarum, quæ   à principibus in huiusmodi casibus conceduntur, non sunt per se iniustæ, quia per negligentiam, & iniuriam alterius principis, concedit  læso suus princeps, ut possit recuperare bona  sua etiam ab innocentibus. sunt autem periculosæ, & præbent occasionem rapinarum.¶ Tertium dubium, Dato quòd* non liceat  interficere pueros & alios innocentes, an saltem liceat ducere illos in captiuitatem, & seruitutem. Sitq́ue pro illius declaratione unica  propositio, Eodem modo licet ducere innocẽtes in captiuitatem, sicut licet spoliare illos,  quia libertas & captiuitas inter bona fortunæ   reponuntur: unde quando bellum est talis cõditionis, quòd licet spoliare indifferenter omnes hostes, & occupare omnia bona illorum,  etiam licet ducere in captiuitatem omnes hostes siue nocentes, siue innocentes. & cùm bellum aduersus paganos sit huiusmodi, quia est  perpetuum, & nunquam satisfacere possunt  pro iniuriis, & damnis illatis: ideo non est dubitãdum quin liceat & pueros, & fœminas Saracenorum ducere in captiuitatem, & seruitutem. sed quia iure gentium inter Christianos  uidetur receptum, ut Christiani iure belli non  fiãt serui (in bello quidem inter Christianos)  licet, si ita opus est, ad finem belli captiuos ducere etiam innocentes, ut pueros & fœminas:  non quidẽ in seruitutẽ, sed ut pro illorum redemptione pecunias recipiamus. Quod tamẽ   extendẽdum non est ultrà, quàm belli necessitas postulet, & cõsuetudo legitimè belligerantium obtinuit.¶ Quartum dubium est, Vtrum* saltem obsides, qui uel tempore induciarum, uel per acto  bello ab hostibus recipiunt̃, interfici possint,  si hostes fidem fregerint, & conuentis nõ steterint. Respondeo per unicam conclusionem,  Quòd si obsides aliâs sint de numero nocẽtũ,  putà qui tulerunt contra eos arma, interfici iure possunt in eo casu. Si autem sunt innocentes, ex suprà dictis constat, quòd interfici non  possunt, ut cùm sunt pueri, aut fœminæ, aut  alii innocentes.¶ Quintum dubium, An* saltem in bello liceat interficere omnes nocentes. Pro responsione notandum est, quòd ut ex suprà dictis  patet, bellum geritur primò ad defendendum  nos & nostra. Secundò, ad recuperandum res  ablatas. Tertiò, ad uindicandum acceptam iniuriam. Quartò, ad pacem & securitatem parãdam. His præmissis sit prima propositio, In     * ipso actuali conflictu pręlii, uel in oppugnatione, aut defensione ciuitatis licet indifferenter occidere omnes, qui cõtrà pugnant: & breuiter, quandiu res est in periculo. Hoc patet,  Quia aliter rem bene gerere non possent bellantes, nisi tollẽdo omnes impedientes, & cõtrà pugnantes. Sed totum dubium est, & dificultas, an parta iam uictoria, & ubi periculum  nõ est ab hostibus, an liceat interficere omnes  qui contrà arma tulerunt. Et uidetur apertè  quòd sic. Quia, ut suprà relatum est, inter præcepta militaria, quæ Dominus dedit Deutero.  20.{Deutero. 20.}unum est, ut expugnata ciuitate hostium,  interficerẽt omnes habitatores. Verba illius loci sunt hæc, Si quando accesseris ad expugnandam ciuitatem, offeres ei primùm pacem. Si receperit, & aperuerit tibi portas, cunctus populus, qui in ea est, saluabitur, & seruiet tibi  sub tributo: sin autem fœdus inire noluerit, &  cœperit contrate bellum, oppugnabis eam.  Cumq́ue tradiderit Dominus Deus tuus eã   in manu tua, percuties omne quod in ea est  generis masculini in ore gladii, absque mulieribus, & infantibus.¶ Secunda propositio, Parta* uictoria, & rebus iam extra periculum positis, licet interficere nocentes. Probatur, Quia (ut iam dictum  est) non solùm ordinatur bellum ad recuperãdas res, sed etiam ad uindicandum iniuriam:     ergo pro iniuria præterita licet interficere authores iniuriæ. Item hoc licet in proprios ciues malefactores: ergo etiam in extraneos.  quia (ut suprà dictum est) belli princeps iure  belli authoritatem habet in hostes, sicut legitimus iudex, & princeps. Item, quia licet in præsentia non esset periculum ab hostibus, tamen  in futurum securitas non haberetur nisi timore supplicii hostes continerentur.¶ Tertia propositio, Solùm* ad uindicandam  iniuriam non semper licet interficere omnes  nocẽtes. Probatur, Quia etiam inter ciues nõ   liceret, ubi etiam esset delictum totius ciuitatis, aut prouinciæ interficere omnes delinquẽtes, nec in cõmuni rebelliõe liceret occidere,  & perdere totũ populũ. Vnde pro simili facto  Theodosius ab Ambrosio ab ecclesia est prohibitus. hoc enim esset cõtra publicũ bonũ, qđ   tamẽ est finis belli, et pacis. ergo etiam nõ licet  tollere omnes nocẽtes ex hostibus. Oportetergo habere rationem iniuriæ ab hostibus acceptæ, & dãni illati, & aliorũ delictorũ. Et ex hac  consideratione procedere ad uindictã, & animaduersionẽ omni atrocitate, & inhumanitate seclusa. In hoc enim proposito Cice. 2. Officio.{Cicero 2. Officio.}ait, ꝙ animaduertẽdũ est in noxios quãtũ   æquitas & humanitas patiãtur. & Salust,{Salust.}Maiores nostri religiosissimi mortales nihil uictis eripiebant, præter iniuriæ licentiam. Aliquando* etiam licet & expedit interficere omnes nocẽtes. Probatur, Quia etiam bellum geritur ad pariendam pacem, & securitatem: sed  aliquando aliter obtineri securitas nõ potest,  nisi tollẽdo omnes hostes: & hoc maximè uidetur contra infideles, à quibus nunquam illis conditionibus pax æqua sperari potest. Et  ideo unicũ remedium est, tollere omnes, qui  contrà arma ferre possunt, modò iam fuerint  in culpa. Et ita intelligendum est illud præceptum Deuter. Aliâs autem in bello cõtra Christianos nõ puto ꝙ hoc sit licitum. Cùm enim  necesse sit ut ueniãt scandala (ut habetur Matt.  18.) & bella inter principes, si semper uictor  interficeret aduersarios omnes, esset in perniciem generis humani, & Christianæ religionis, & orbis citò in solitudinem redigeretur: nec bella pro bono publico, sed in publicam calamitatẽ perditè gererentur. Oportet  ergo ut pro mensura delicti sit plagarum modus, nec ultrà progrediatur uindicta, in quo  etiam habenda est ratio & consideratio, quòd  (ut suprà dictum est) subditi non tenẽtur, nec  debent examinare causas belli, sed possunt sequi principem suum in bellum, contenti authoritate principis, & publici cõsilii: unde pro  maiori parte, licet ex altera parte sit bellum iniustum, tamen milites qui ueniunt ad bellum,  & pugnant in bello, aut defendunt, uel oppugnant ciuitates, ex utraque parte sunt innocentes. & ideo cùm iam uicti sunt, & non est periculum ab illis, credo quòd interfici non possunt, ne unus quidem ex illis, si præsumitur,  quòd bona fide in prælium uenerunt.¶ Sextum dubium, An* liceat interficere deditos aut captiuos, supposito etiam quòd fuerunt nocentes. Respondetur, quòd per se loquendo, nihil obstat quominus capti in bello  iniusto, aut dediti, si fuerunt nocentes, interfici possint, seruata æquitate: sed quia in bello  multa iure gentium cõstituta sunt, uidetur receptum consuetudine, & usu belli, ut captiui  parta uictoria (nisi fortè sint profugæ) & periculo transeunte, non interficiantur, & seruandum est ius gentium eo modo, quo inter bonos uiros seruari cõsuetũ est. De deditis autẽ   non lego, nec audio talẽ consuetudinem, imò  in deditionibus arcium ciuitatũ, solent quise  dederũt, cauere sibi cõditionibus, ut salua sint  capita, & salui mittãtur: scilicet ueriti ne si simpliciter, & nullis cõditionibus dedãtur, interficiantur: & hoc aliquoties factũ legimus. Vnde  nõ uidetur iniquũ, ut si oppidũ nihil cauendo  dedatur, quin mandato principis, aut iudicis,  aliqui qui fuerunt notiores, occidantur.¶ Septimum dubium, Vtrum* omnia capta in bello iusto fiant capientium, & occupantium. Prima propositio, Non est dubitandum, quin omnia capta in bello iusto  usque ad sufficiẽtem satisfactionem rerum ablatarum per iniuriam, & etiam impensarum,  ꝙ fiant occupantiũ. Nec indiget probatione:  quia ille est finis belli, sed seclusa cõsideratiõe  & restitutionis & satisfactiõis. Sed stando in  iure belli distinguendũ uidetur: nã capta in bello aut suntmobilia, ut pecuniæ, uestes, argẽtũ,  aurum: aut immobilia, ut agri, oppida, arces.¶ Secunda propositio, Mobilia* quidem iure  gentium omnia fiunt occupantis, etiam si excedant compensationem damnorum. hoc patet ex l. si quid in bello. & l. hostes ff. de capti.  & c. ius gentium. 1. distinctio. & expresiùs Instituta de rer. diuis. §. itẽ ea quæ ab hostibus. ubi  dicitur, ꝙ iure gentium, quæ ab hostibus capiuntur, statim nostra fiunt, adeò ut etiam liberi homines in nostram seruitutem deducãtur. Et Ambros. libro de patriarch.{Ambro.}dicit, cum  Abraham occidit quatuor Reges, prædam quidem fuisse Abrahæ uictoris, quanquam recusauit accipere, Genes. 14.{Genes. 14.}& 24. q. 5. Et confirmatur ex authoritate Domini, Deuterono. 25.{Deutero. 25.}ubi de ciuitate expugnanda dicit, Omnẽ prædam exercitui diuides, & comedes de spoliis hostium tuorum. Hanc sententiam tenet  Adrianus in quæstione de restitutione, in  particulari quęstione de bello. Et ita Syluest.