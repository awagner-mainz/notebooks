-    13 Legans monasterio perpetuò mille aureos ut faciat  sacrum perpetuò: hæres dicit, Ego dabo beneficiũ simplex huius missæ, & dimittatis legatum, an hoc sit licitum, & fieri poßit sine simonia.-    14 Mediatores, qui pro alijs contractus constituũt simoniacos, quas incurrant pœnas.-    15 Dare pecuniam, ut ab officio non deponatur, an sit simoniacum.-    16 Simoniaci pœna quæ sit.-    17 Temporale esto, quòd non poßit aliquis recipere pro  spiritualibus titulo emptionis & uenditionis, an aliquo titulo spirituali poßint esse media ad aliquod tẽporale.-    18 Titulus triplex recipiendi temporalia mediantibus  spiritualibus describitur.-    19 Clerico utrum liceat suas locare operas in administratione spiritualium.-    20 Locare operas in administratione spiritualium, quòd  non plus liceat, quàm ipsa spiritualia, neque licet aliquid recipere pro labore spirituali magis, quàm pro  ipso spirituali.QVIA pœna simoniacorum pendet ex  restitutione, & hęc est potissima pœna, ideo solùm tractabo de restitutionis pœna: quia in hac sola uidetur magna difficultas  consistere. Vnde est prima quęstio,* An ille, qui     aliquid temporale accepit, ratione contractus  simoniaci, teneatur restituere quicquid simoniacè accepit. Ad hanc quæstionẽ respondent  omnes doctores, quòd sic, & habent eam tanquam certam & indubitatã. & probant ex cap.  si quis episcopus. 1. quęst. 1. ubi tamen non arguitur de hac restitutione, sed solùm cauetur,  ꝙ in ordinato per simoniam non proficiat talis promotio, & de episcopo ordinãte dicitur,  quòd proprii gradus periculo subiacebit. Sed  argumentantur (ut solẽt) ex uno ad aliud. Plus  tamen uidetur facere caput, mandato. de simonia. ubi habetur, ꝙ simoniaci mentales nõ tenentur ad restitutionem, ne temporalium,  neque spiritualium. Ex quo arguitur, quòd si  esset simonia exterior, tenerẽtur ad restitutionem. Prima conclusio, Quicũque* simoniacè  consequutusest ecclesiasticum beneficium, nil  iuris acquirit in illo, neque facit fructus suos,  sed tenetur resignare. Hæc expressè habetur in  iure, c. ea quę. 1. qu. 3. & c. ex multis. & 1. q. 1. c. si  quis. &c. presbyter. Et sunt extrauagãtes apertè hoc habẽtes Martini quinti, Eugenii quarti, Pauli secũdi & Xixti quarti. Sed dubitatur,  an* de iure naturali & diuino teneantur restituere, an de solo positiuo. Et primò de temporali uidetur, quòd sit de iure diuino obnoxium restitutioni. nam ita est prohibitum de  iure diuino recipere aliquid titulo simoniaco, sicut usurario. sed usurarius tenetur restituere iure diuino & naturali quicquid acquisiuit ex usuris: ergo & simoniacus. Est etiam  probatio sancti Thomæ, qui aliquid accipit  contra uoluntatem domini, pro re, quam tenebatur dare gratis, tenetur ad restitutionem.  Sed ita est in præsenti. ergo. Cōfirmatur, quia  si emptor tenetur restituere beneficium sine  conditione, ergo uendens tenetur restituere  pecuniam. Præterea, si hoc solùm est de iure  positiuo, cùm hoc sit pœnale, sequitur quòd  simoniacus non tenebitur restituere ante condemnationem. Consequens est contra omnes  doctores. Præterea, quia non uidetur cautum in iure, nisi de restitutione in ordine, uel  beneficio, uel pro ingressu religionis. Si ergo ita restitutio est solùm de iure positiuo, uidetur qui recipit pecuniam pro administratione sacramentorum, aut aliis actibus spiritualibus, aut celebratione missæ simoniacè,  non tenebitur restituere. cùm tamen ista sunt  non minùs spiritualia, & per pactum non minus enorme. ergo. Præterea arguitur instanter. Nam non dicitur contractus, ubi alterum  pro altero commutatur, si una pars iure non  dat quod paciscitur. Vt si quis pro dono  recipit pecuniã, si reuera non dat donum,  tenetur restituere pecuniam. Et si emo  equum à non domino, tenetur mihi restituere pecuniam, & ego equum. Ita est in proposito, quòd uendens beneficium, non facit  emptorem dominum beneficii, neque dat ei titulum, sed emptor tenetur dimittere, ergo uẽditor restituere, secluso omni iure positiuo. In  oppositum est, quia apud Deum ita est simoniacus mentalis, sicut simoniacus exterior. sed  mentalis non tenetur restituere, sed sufficit ei  sola penitentia, ut habetur in d. c. mandato. de  simonia. ergo non est de iure diuino. Ad quęstionem respondent Inno cen. & Hostiẽs. in c.  tua nos. de simonia. quòd in simonia, quę est  de iure diuino, est obligatio ad restitutionẽ,  etiam de iure diuino. Et ad c. mandato. respondent, quòd intelligitur de simonia, quę est solùm de iure positiuo. Sed contra est cap. Loquitur enim de simonia, que est in ingressu religionis, quæ est de iure diuino. Neque ualet  dicere, ut alius respondet, quòd in c. illo intelligitur non de pecunia accepta pro ingressu religionis, sed pro loco in ordine monachorũ.  Sed hoc est diuinare, cùm c. absolutè loquatur  de loco abolito in monasterio, & propterea  fortasse post ingressum religionis non esset simoniacum dare pro certo loco inter monachos pecuniam, etiam si fuisset exterior compositio, quod manifestè esset contra caput in  eadem sententia. Cùm Innocẽtio & Hostien.  est Maior 4. dist. 25. q. 5. Generale est, inquit,     & de iure, notare, ꝙ homo non adquirat dominium per actum, quãdo tenetur gratis. Imò  addit, quòd neque papa potest dispensare ut  retineatur pecunia. Et in hac sententia uidetur esse Adria. quotlib. 9. quòd tenetur de iure  diuino simoniacus restituere. Sed cõtra istam  opinionẽ statuo conclusionem. ¶ Restitutio    * pecunię acquisitæ per simoniã non est de iure diuino. Hæc est Caie. 2. 2. q. 100. ar. 6. & Syluest. uerbo simonia. §. 20. & pariter c. mãdato.  Ex quo uidetur sufficienter probari. arguitur  sic, Si illa restitutio esset de iure diuino, & naturali, deberet fieri illi, à quo ablata est pecunia, ut in usura, & in aliis rapinis. consequens  est contra omnes doctores, & fortè contra  ueritatem. Confirmatur, Nam si do Petro 20.  aureos ut interueniat cum usurario, ut det  mihi mille aureos ad usuram, Petrus non restitueret, & tamẽ si darem ut interueniat apud  episcopum, ut impetraret beneficium, teneretur. ergo non est idẽ iudicium de utro que. Pręterea non minus obligatur ad restitutionem  simoniacus spiritualis acquisiti, quàm tẽporalis. sed hoc non est de iure diuino, ut statim  apertè probabitur: ergo neque reliquorum.¶ Sed argumenta in contrariũ nõ ita facilè soluuntur. Ad primũ Panor. c. mãdato conat̃ multas differentias ponere inter usurarium mentalem, & simoniacũ, sed omnes sunt inefficaces.     uide illum, quia tandem uidetur consentire  cum Innocen. & Hostien. Caie. ponit. differentiam, quia in simonia est uoluntaria translatio, quamuis iniqua, sed in usura non. sed fortasse differẽtia est, quòd in usura efficitur iniuria illi, à quo exigitur usura, & ideo ei restituẽdum est: sed in simonia non fit iniuria illi, qui  libenter dedit pecuniam, sed iniuria facta est  rebus sacris, sicut si in loco sacro aliquis haberet rem cum propria uxore, non faceret illi iniuriam, sed tẽplo. Ita in proposito dicit, quòd  nulla fit iniuria illi, à quo pecunia accepta est,  sed rebus spiritualibus. & ideo nulla restitutio  est facienda illi, qui dedit pecuniam de iure diuino. Ad secundum patet per idem. Illud enim  est, ut si fuit cũ iniuria. unde fortase ita esset,  si postquam habet aliquis ius ad beneficium,  ut per electionem, aut præsentationem patroni, episcopus exigeret ab illo pecuniam, tunc  enim de iure diuino tenetur episcopus illi restituere. Ad tertium dico cum domino Caiet.  & cõmuni opinione, quòd etiã ante condemnationẽ tenetur restituere. Probatur, quia ecclesia potuit illegitimare illũ contractũ, ita ut  nõ transferretur illud dominiũ pecuniæ in simoniacũ. Sed hoc uidetur fecisse, quia fecit in  illo quicquid potuit facere, in odiũ simoniacorũ. ergo creditur ꝙ illegitimauerit cõtractum.  Cōfirmatur apertè, quia ex solo statuto humano, ut cõtinuò dicã, simoniacus nõ acquirit titulũ in beneficio, sed tenetur resignare etiã ante cõdẽnationẽ. ergo cùm nõ minus sit absurdũ & odiosum uendere quàm emere, uidetur  etiam ꝙ uenditor nõ acquirat dominiũ pretii  quod accipit. Ad cõfirmationẽ patet peridem.  nõ enim tenetur restituere nisi de iure positiuo. Ad quartum dico, ꝙ forsan cõsequens est  uerũ, quia nulla facta est pecuniã dãti iniuria,  & ideo si non esset cautũ in iure, nõ cadit restitutio. Vel dicatur, ꝙ cùm hoc sit tam odiosum  in iure, licet arguere ab uno ad aliud, & sic si tenetur restituere in ordine uel beneficio, tenebitur etiã in aliis spiritualibus, & ita tenet Syluest. §. 10. Ad superiora respondetur ꝙ in cõtractu simoniaco nõ fuit cõuẽtio, ut collator beneficii, aut renũtiator uerè det titulũ, sed solũ     ꝙ faciat quod in se est de facto renuntiando,  aut conferẽdo: & sic nulla fit ei iniuria, nisi fortè deciperet illũ, persuadẽs, ꝙ nõ acquireret titulũ, ne teneretur ad restitutionẽ. Idẽ etiã in  iure diuino, et primũ si staremꝰ in iure diuino,  etiã dās pecuniã acquireret titulũ beneficii. Potest cõfirmari solutio primi argumẽti, quia simili peccato peccat dās pecuniã pro beneficio  sicut recipiẽs: dās autẽ nõ facit iniuriã sibiipsi.  ergo ne recipiẽs facit iniuriã dãti, qua hoc peccatũ nõ cõsistit in iniuria personarũ cõtrahẽtiũ. Cōfirmatur, Nã non uidet̃ imaginabile, ꝙ      in eodem contractu uterque contrahentiũ patiatur iniuriam, in cõtractu autem simoniaco  si accipiens pecuniã facit iniuriã: ergo accipiẽs  beneficiũ. Quia nõ plus licet extorquere beneficiũ pro pecunia, quàm econtra pecuniã pro  beneficio. Pręterea, etiã si Petrus deberet 100.  aureos episcopo, & episcopus nõ posset aliter  recuperare illos nisi cõferendo beneficiũ, & ea  ratione conferret, nihilominus esset simoniacus (ut suppono, & determinat̃ à doctoribus)  & ea ratione nõ facit iniuriã Petro. tunc ergo  non cõsistit simonia in iniuria partiũ. & hoc  expressè dicit S. Tho. & Syluest. §. 17. cõtra Angelũ. ¶ An* beneficiũ simoniacè acquisitũ est  obnoxium restitutioni de iure diuino? Dico  quòd nõ, sed de iure positiuo. Probatur eodẽ   modo sicut de pecunia ex illo c. mandato. Si  enim esset de iure diuino, monachus cõsequutus locũ in monasterio pro pecunia, tenetur relinquere monasteriũ, neque professio ualeret,  cuius contrariũ bene habetur ex illo c. Præterea probat̃, quia summus pōtifex clectus simoniacè, acquirit totũ titulũ, neque tenetur resignare, ut patet extra de elect. c. licet. ubi Alex.  ad uitãdũ  schimata dicit in cõsilio generali, ꝙ   electus à duabꝰ partibus Cardinaliũ, sine ulla  exceptione habeatur pro indubitato papa. Ex  quo infert Maior, ꝙ neque exceptione simonię. & ita tenet glossa in c. si quis pecunia. 79.     dist. sed cõtra 79. dist. c. si quis pecunia. Nicolaus papa dicit, Si quis pecunia, aut gratia humana fuerit apostolicę sedi introuocatus, non  apostolicus, sed apostaticus habeatur, liceatq́ue Cardinalibus, & aliis clericis Deũ timẽtibus, & laicis inuasorẽ illũ anathematizare. Respōdetur in eodẽ c. ꝙ intelligit̃ si fuit electus  ab illis, qui nõ habebant potestatẽ eligẽdi. sed  Maior dicit, ꝙ glossa est cõtra text. ideo ipse  dicit, quod illud ius est reuocatũ per nouũ ius  c. licet. Sed notandũ, ꝙ Iulius 2. anno Domini  1505. 19. Calend, Februarii edidit extrauagantẽ super electionẽ papæ simoniacã, ꝙ nullũ habeat effectũ, quam fecit publicè affigi in ualuis  Basilicæ beati Petri, & cācellariæ, atque reuocare omnes constitutiones pontificũ in cõtrariũ, & nominatim illud c. licet. Vnde sequitur  primo, quòd hodie non teneret electio simoniaca. Secundò, quòd hoc est de iure positi  uo, quia nunquã papa dicit hoc esse de iure diuino, & reuocat cõstitutionẽ in cõtrariũ. Tertiò patet, quia ex c. licet. tenebat, & erat canonica papæ electio antequã reuocaret̃, & ita ui  detur tenere glossa ibidẽ, quæ solã exceptionẽ   hęresis dicit esse admittẽdã: quod tamẽ Maior  ait adhuc nõ esse uerũ, sed esse pontificẽ, etiã si  esset hæreticus. Sed cõtra hanc opinionẽ & cõmunẽ per cõmunẽ modum intelligẽdi, c. mãdato. uidetur urgere c. si quis 1. q. 1. ubi sic legitur,     Si quis neque sanctis pollens moribus, uel neque clero populoq́ue uocatus, uel pulsatione  coactus, imprudenter Christi sacerdotium,  iã quolibet facinore pollutus, iniusto cordis  amore, uel sordidis precibus ore, sine comitatu, siue manuali seruitio, siue fraudulento munusculo, episcopalem seu sacerdotalem, non  lucro animarum, sed inanis gloriæ auaritia fultus, dignitatem acceperit, & in uita sua non  spōte reliquerit, casuq́ue insperata mors, pœnitentem non inuenerit, proculdubio in æternum peribit. Ex quo etiam probatur haberi,  quòd etiam sine peccato exteriori, sed solùm  numere dato, uel obsequio etiam, aut precibus cõsequutus episcopatum, tenetur resignare: quod est contra illud c. mandato. Respōderi potest ꝙ hoc c. reuocatur per illud c. mandato. Sed contra, quia papa in illo c. 1. respondet  consultationi, neque uult concedere nouum  eius. Adria. quotlibet 9. putat, ex iure diuino  esse obnoxiũ restitutioni, quod simoniacè acquisitum est, siue spirituale, siue temporale. Armach. lib. 10. c. 23. tenet adhuc latius, ꝙ non solùm simoniacè, sed ambitiosa hypocrisi perueuenerit quis ad sacerdotium, quòd nullum titulum acquirit, & tenetur restituere. quia non  intrat per ostium, & per consequens est fur, &  latro. Henri. de Gand. quotlibet. 9. q. 26. aut  16. tenet quòd simoniacus tenetur iure diuino restituere quicquid est consequutus. Et ad  c. mãdato. dat illam glossam suprà positam, ꝙ   intelligitur nõ de receptione monachorum,  sed de loco inter monachos. Maior dist. 25. q.  5. tenet, quòd est de iure positiuo, ꝙ per simoniam non acquiratur titulus in beneficio. unde uidetur loqui, sicut prius dixerat uendentem teneri ad restitutionem temporalium. Panormi. in c. mandato. quia non placent ei differentiæ, quas ponunt doctores, inter simoniacum & usurarium, ponit alium intellectum illius c. ut intelligatur, non si quis principali intẽtione dederit aut receperit pecuniã pro ingressu monasterii. Sed secũda intẽtione, aliâs  quod teneatur restituere. & hoc inquit est tutius. Sed in c. tua nos. de simonia, apertè dicit,    ꝙ simoniacus mẽtalis siue in simonia iuris diuini, siue positiui, non tenet̃ restituere, & citat  Io. An. in utroque c. Sed* cui debet fieri restitutio de pecunia? Respōdetur primo ex sentẽtia  omniũ doctorũ, ꝙ nõ debet fieri ei, à quo accepta est, qua nõ est illi facta iniuria, licet de hoc  nõ adducãt doctores aliquẽ canonẽ id determinãtẽ, ꝙ ego sciã. secũdò debet restitui ecclesiæ, in cuius iniuriã accepta est. Si uerò nõ est  facta iniuria alicui ecclesiæ, dãda est pauperibꝰ   uel ecclesię cathedrali, quę ex Syluest. §. 20. cũ   aliis colligere libebit. Tertiò uidet̃ mihi, ꝙ debet expẽdi, sicut aliæ pecuniæ, in opera pia ex     mandato episcopi. Vel (si hoc commodè non  non posset) de uoluntate possidentis. Sed notandum, quòd si aliquis dederit pecuniam simoniacè, & nõ recipit beneficium, ita ꝙ simonia non est consummata, pecunia est restituenda eidẽ, ut ait Caie. in sua Summa: quia de iure  naturali, tenet̃ restituere ei, à quo accepit, qua  de eodem iure naturali est, ut non perdat sua,  nisi recipiat illa, pro quibus illas dedit. Secũ dò  etiam notandum, ꝙ si tenebatur episcopus isti  dare distinctè beneficiũ, & exigit pecuniã, etiã   stando in iure naturali, tenetur illi restituere,  quia fecit illi iniuriã. sed fortasse ius positiuũ   uoluit priuare episcopũ ipso facto, sicut & beneficio. ¶ Hæc dicta sunt pro cõmuni sententia doctorũ. Sed fortasse posset defendi, ꝙ re stitutio pecunię est faciẽda eidẽ etiam. & ratio  est, quia licet stando in iure diuino non fiat ei  iniuria, sed quia ratione iuris positiui non acquirit titulum ad illud, pro quo dedit pecuniam, consequenter uidetur dicendum, quòd  debet etiam restitui illud, quod dedit. Sed ad  hoc responderi potest, quòd ille iam nouit  quòd nõ acquirebat ius in beneficio, & nihilominus uult dare pro illa translatione beneficii pecuniã, licet nõ sit de iure diuino cui debeat fieri restitutio, nõ uidet̃ dubitandũ, quin  debeat fieri collatori, idest talis debet addere  in manus illius, ad quẽ spectat prouidere. At     de fructibus beneficii idem uidetur indicium,  sicut si ex aliis causis non faceret fructus suos,  & debet considerare ad quẽ spectãt fructus de  iure, uel dare in fauorẽ ecclesię, cui facta est cõtumelia, uel pauperibus, sicut de aliis pœnis fieri solet. ¶ Dubitat̃, An* si quis bona fide fecit restitutionẽ, dãdo pauperibus, uel illi à quo acce   pit, teneat factũ. Respōdetur ꝙ sic, neque ampliùs tenebitur ad restitutionẽ. ¶ Dubitatur,  Si* adeptꝰ quidẽ beneficiũ nõ dedit ipsi quidẽ   pecuniam episcopo, sed alius pro eo, ipso ignorante, an teneatur restituere. Respondetur ꝙ   postquam primò sciuit, tenetur restituere perceptos fructus, exceptis tamen, quos bona fide consump sit. Syluest. §. 13. parte 8. Antonius  de Buteo, ca. de regularibus. de simonia, dicit,  quòd episcopus non potest renuntiare sine licentia papæ, neque inferiores sine licentia episcopi. Et pręter hanc pœnam restitutionis incurrunt omnes pœnas excommunicationis, à  qua non possunt absolui, nisi à papa. Ex his patet, quòd papa potest dispensare in omnibus  superioribus, scilicet ut si quis restituat beneficium per simoniam habitum, etiam pecunia,  quāuis Maior dicat, quòd in pecunia non potest, quia illa est ecclesię, & papa non est dominus eius. Et hoc apparẽtiam habet, postquam  in iure iam est acquisitum ab ecclesia. sed quia  est pœnale, uidetur, quòd papa possit dispensare. An* contrahentes cum papa sint simoniaci, aut incurrant pœnam iuris. Respondetur primò, quòd incurrunt peccatum simonię.  Secundò, quãtùm ad pœnas, Syluest. §. 19. post  Ioannẽ de Lignaris. c. 1. eodem tit. eo ipso ꝙ ex  certa sciẽtia scit & tolerat, dicitur, quòd limitandum est, quando simonia cõmittitur cum  ipso papa, ut ab eo habeatur beneficiũ, eo sciente & consentiente, quia tunc scientia principis  hoc uitiũ purgat. Adria. quotl. 9. ac ult. ad quartum argumentũ principale, dicit de contrahentibus cum papa, ꝙ ubi expressè eximit eos, ne  incurrãt, etiã incurrũt pœnas illas. Et uidetur  etiam tenere Panor. c. 1 de simonia. & ca. extirpandę. de præbendis. Sicut in simili, ludens cũ   ipso ad cozarium, super quo est lata sententia  excõmunicationis, nõ uitiat sententiam, ut dicit Ioan. Andr. in regula, an licet. de regulis iuris. Palud. d. 25. q. 4. art. 1. tenet cũ Syluest. ꝙ papa uidetur dispẽsare. Caiet. 2. 2. q. 100. art. ulti.  tenet partem negatiuã, ꝙ nõ licet præsumi uotum principis, nisi recta ratio suadeat: & hoc  modo suadet recta ratio, ut papa dispenset cũ   illis. Imò contra uidetur argumentum, quia si  papa confert beneficium excommunicato &  scienter, nõ intelligitur dispensare cum illo, ut  in c. si sumus. de sententia excommunicationis, in Clemẽtina. ubi dicitur, quòd papa communicans scienter cum excommunicato, non     intelligitur absoluere illum. Et glossa dicit, ꝙ   etiã si participet in diuinis. Sed Caietanus dicit hanc suam sententiam non esse firmã. Certè uidetur quòd papa non intendat dispensare, quia intendit retinere pecuniam, quam profectò non potest retinere, nisi conferat beneficium. Et ideo teneo opinionem Syluestri.¶ Dubitatur* an pro sepultura liceat aliquid  accipere. Et uidetur quòd sic, ex consuetudine  ecclesię. S. Tho. 2. 2. q. 100. art. 4. dicit, ꝙ idem{S. Thomas.}est iudicium, quod de uasis sacris, & ideo terra uendi potest, nõ ratione consecrationis. Idẽ   tenet in 4. d. 25. Imò in c. abolendę. de sepulturis, dicitur, ꝙ ius sepeliendi uendi non potest.  Vnde licet diuersæ ecclesię habeant ius sepeliendi in eodem cœmeterio, una non potest  uendere alteri ius suum. Primum dictum sancti Thomæ intelligendum est, quòd locus  nondum consecratus in sepulturam uendi potest, duodecima, quæstione secunda, cap. aurum. Si uerò iam sit deputatus ad sepeliendum  humana corpora, uendi non potest ad sepulturam. omnia iura in necessitate licet uendere alteri ecclesiæ. Hostiensis dicit, quòd  quicquid temporale datur uel permittitur,  ut electio sepulturæ fiat, est simoniacum, prima, quæstione secunda, quia pio. & de pactis,  capite finali. Panormitanus in capite, apparentiam. de simonia, dicit quòd obseruari possunt laudabiles consuetudines, si tamen in  spirituali priùs conferantur, aliâs non est tolerabilis. tamen cauendum est, ne petant clerici aliquid pro sepultura. Sed possunt petere quòd seruetur consuetudo, & hoc pro officio sepeliendi. Et hoc dicit Syluest. §. 20. Puto,  quòd quando est consuetudo, quòd aliquid  detur pro loco sepulturæ, ut notat Innocent.  in cap. apparentiam. pro quo est text. in l. priuilegia. cap. de sacrosanctis ecclesiis. ubi dicitur,  quòd ea, quæ ab antiquo sunt solita ecclesiæ,  & ministris tribui, non debent aliquo modo  impediri. Quantùm ad hoc, uidetur mihi eodem modo prohibitũ esse accipere pro sepulturis, sicut pro aliis spiritualibus, siue hoc sit  de iure diuino, siue humano. Patet hoc ex cap.  abolendę ubi damnatur peruersa consuetudo  exigendi aliquid pro loco aut terra sepulturæ.  Glossa tamen dicit, quòd licet clerici exigere  non possint, tamen laici sunt compellendi seruare antiquas conditiones. uel ex cap. ad apostolicam. ubi dicitur de funeralibus. & ca. cùm  in ecclesia. de simonia. Secundò dico, quòd seruare consuetudinem laudabilem tenentur laici, ut patet ex d. c. ad apostolicam. quāuis in c.  cùm in ecclesia. dicitur, ꝙ nulla consuetudine  excusari potest, quòd aliquid pro huiusmodi  accipiatur, sed quòd non intelligatur, quòd  non possint recipere, propterea quia non est     magis spirituale, quàm sacrificium. Et eodem  tenore in d. ca. abolendæ. & c. ad apostolicam.  &c. cùm in ecclesia. prohibentur exigere pro  funeralibus, pro benedictionibus nubẽtium,  & quibusdam aliis. Tertiò idem est iudicium  de exequiis & funeralibus, quantũ ad hoc. Tamen Syluest. dicit ti. de simonia, §. 2. quòd pro  his, ad quæ nõ tenentur, possunt exigere, aliâs  non facere, dũmodo egeant, & citat Archidia.  & Raymundũ & Pisan. An* possit aliquis obtinere ius priuatum sepulturæ, & quomodo. Syluest. de sepulturis. §. 3. dicit, quòd laicus nõ potest habere dominium sepulturæ, quia loca religiosa non possunt esse in dominio alicuius.  Secũdo, Habere possunt quãtum ad usum pro  se, & suis sepeliendis, neque eis inuitis potest aliquis ibi sepeliri, nisi in necessitate. Tertio, Mortuo illo & familia illius, potest aliis  concedi usus illius sepulturę, quia mortuo usu  funerario, usus redit proprietario. Sed etiam  quarto idẽ dicendũ de capellis. Quinto, Hoc  potest fieri ex concessione ecclesiarum. Sexto,  Pro hoc beneficio possũt ecclesię recipere dotem pro sustentatione, sicut pro aliis spiritualibus secundum consuetudinem laudabilem.  Et eodem modo sicut pro missa celebranda,  sed eodem modo debet abesse peccatum sicut  in aliis, sed solùm fit donatio ex utraque parte.¶ Dubium de ingressu religionis, An* ille,     qui recipit ad habitum, debeat aliquid accipere pro ingressu religionis. S. Thom. 2. 2. q. 100.  ar. 3. ad quartum dicit, quòd si monasteriũ est  egenum, licet aliquid recipere ad sustentationem monasterii, addit Syluest. §. 15. quòd licet  exigere, & hoc S. Thom. dicit in 4. Si autem  sine grauatione monasterii potest recipi nouitius, simoniacum est aliquid exigere. Hæc S.  Tho. & ita Syluest. absolutè tenet, quòd si egeant, possunt pacisci. Et est cõmunis opinio,  licet contrarium teneat Supplemẽtum & Rosea. Tertiò, Si autem monasterium est opulentum, omnino est simoniacum quocunque modo pacisci, secundum omnes doctores. Hæc habentur c. quomodo. de simonia. & c. periculosa  destitutione religiosorũ. lib. 6. ¶ Dubitat̃, Si  * quis legat monasterio perpetuò 1000. aureos  ut faciat sacrũ perpetuò, hæres dicit, Ego dabo beneficium simplex huius missæ, & dimittatis legatum, an hoc sit licitum. Respondetur  quòd fieri non potest sine simonia, ut patet,  quia hoc est emere beneficium. Sed uidetur,  quòd papa potest in hoc dispẽsare: dico quòd  non uideo quomodo possit dispensare. ¶ Dubitatur de* mediatoribus, qui pro aliis constituunt contractus simoniacos. Syluest. §. 18. dicit, quòd easdem pœnas incurrunt, & eodem  modo indigent dispensatione, ut absoluãtur.  prima, quæstione prima. cap. statuimus. & cap.     si quis. de simoniacis. De matrimoniis etiam  est difficultas, quia datur pro spirituali aliquid  temporale. ¶ Dubitatur,* An dare pecuniã,  ut deponatur ab officio, sit simoniacum. Respōdetur ex superioribus, quòd uidetur quòd  non, quia est negatio uel omissio spiritualis  pro temporali. Sed econtra uidetur quòd sic,  quia retinet spirituale pro temporali. Quicunque autem præsumit non peccasse mortaliter, non incurrit pœnas iuris. Excipio  quòd tenebitur ad restitutionem. Si tamen  facit pactum, & nisi excusetur ignorantia,  omnino tenetur restituere, & rescindere  contractum. De pœna* suspensionis uide Syluest. titulo, suspensio. §. 7. Simoniacus suspensus in ordine ab executione illius ordinis, extra de simonia. cap. tanta. 18. d. c. eas. Imò ab omnibus ordinibus. Clemẽ. capientes. in de pœnis. Neque dispensatur, nisi à papa, qui beneficium recipit simoniacè, suspensus est. in c. tanta. & in c. per tuas. ex Panorm. quòd si fit occultus per pœnitentiam & renuntiationem, ministrare potest. Sed manifestus indiget dispensatione, trigesimasecunda, quæstione prima, §.  uerúm. Sed post pœnitentiam episcopus potest dispensare. ¶ Dubitatur, An* dato quòd  pro spiritualibus non potest aliquid temporale recipere aliquis tit. emptionis aut uẽditionis, an aliquo titu. spirituali possint esse media     ad aliquod temporale. Pro quo nota, ꝙ  * triplex potest esse titulus recipiendi temporalia  mediantibus spiritualibus, ut dicit Caiet. 2. 2.  in sua Summa. Primus, qui comprehẽdit communem contractum sub se inducentem obligationem legalem, & iste est omnino simoniacus & prohibitus, ut suprà dictum est. Secundus est sustentationis ministrorũ. Tertius est  locationis operum & cõductionis. Et de isto  tertio uertitur dubium, quia locatio est quodammodo species emptionis & uenditionis.¶ Vtrum* licet clerico locare operas suas in  administratione rerum spiritualium? Pro cuius quæstionis solutione nota, quòd duplices  operæ, uel duplex labor inuenitur in administratione spiritualium. Quidam est necessarius  labor ad ipsam administrationem spiritualiũ,  imò est ipsamet administratio, ut dicere horas, celebrare missam, cantare in choro. Et aliæ   sunt operæ, quæ accidentaliter occurrunt, ut  ire iter unius diei ad celebrandum, uigilare ad  aliquod spirituale faciendum. Et de istis operibus secundi generis non est dubitandũ, quin  ratione illarum possimus aliquid exigere. Et  est sententia omnium doctorum, quòd licet  locare tales operas, & exigere pecunias pro tali labore. Eodẽ modo, sicut si quis faceret sumptus eundo ad administrandũ uel celebrandũ   sacramentum, posset pacisci de expensis, dummodo in æstimatione illarum non habeatur  respectus ad spiritualia. Hoc patet, quia illæ   operæ sunt purè temporales, & per accidens,  & impertinenter se habent ad administrationem spiritualium. de quo Caiet. 2. 2. quęst. 100.  art. 3. Sed de operibus & labore primi generis  est maius dubium, & pro parte affirmatiua uidetur, quòd liceat illas locare, quia sunt temporalia, ergo ratione sui poterunt locari aut  uendi. Præterea quia sacerdotes locant se ad  celebrandum per menses, aut annum, & hoc  ecclesia approbat, ut patet ex c. significatum.  de præbendis. Præterea quia cantores in ecclesia locant operas suas. Confirmatur, Nam calix  licet sit consecratus, potest uendi ratione temporalis, q est in illo, ergo celebrandi aut orandi labor, licet habeat annexam spiritualitatem,  potest locari. In contrarium est, quia si tales  operæ uendi possent, cùm omnia ecclesiastica  constent ex operibus, sequitur quòd omnia  ecclesiastica essent uenalia, & sic poterit uendi   administratio sacramentorum, sicut & calix.  Præterea si ministro debetur temporale ratione laboris & operum, ergo non debetur stipendium ratione sustentationis in administratione spiritualium, seu ratione ipsius spiritualis quod ministrat: esset enim irrationale, si acciperet duplicẽ mercedem: & esset simile, sicut  si sutor uelit pro calceo pretium, & aliam mercedem pro opera conficiendi calceum. Præterea est contra definitionem simoniæ, qua dicitur, quòd est emere, aut uendere spirituale, aut  spirituali annexum: sed istæ operæ sunt annexæ spiritualibꝰ. ergo uẽdere illas est simoniacũ.  Nam si unum uendas, & alterum intelligitur  quod uendidisti. De hac quæstione sunt quidem uariæ sententiæ doctorum. Et de parte  quidem affirmatiua, secundum quòd licet locare operas, & recipere aliquid pro labore, uide Altisiodor. 3. p. q. penult. & de eleemosynis.  & Bonauent. 4. d. 4. q. ultima, & Richard. eade   d. q. 2. ubi dicit, quòd Episcopus recipiens salarium iuxta capitulum, cum sit Romana. respicit intuitu laboris, & consequenter dicit,  quòd clerici dicentes psalterium pro mortuis,  non peccant recipiendo pecuniam pro suo labore, licet quæst. 3. excipiat labores in administratione sacramentorum. Eiusdem sententiæ uidetur Armacha. lib. 10. ubi dicit, quòd  pro laboribus licet recipere pecuniam. Idem  tenet glossa in cap. significatum. de præbendis,  ubi dicitur, quòd licet locare operas & recipere mercedem pro labore. Et Panor. eodem cap.  ubi reprobat Innocent. & Hostiens. qui contradicunt. Et probant ex c. finali 2. quæst. 2. &  ex concilio Agathensi, ubi dicitur, Clerici stipendia sanctis laboribus debita, secundum seruitii sui merita, à seçularibus consequantur.     Eandem uidetur tenuisse Hostiens. in summa  post Gofredum, titulo de simonia, §. qualiter  cõmittatur. Hoc tenet Adri. quotlib. 9. idemq́;  habet expressè Maior. 4. distin. 25. quæst. 6. ubi  inter modos legitimos recipiendi aliquid temporale pro spiritualibus, ponit duos. Vnus est  pro sustentatione, & alius pro labore celebrandi. Sed his non obstantibus sit conclusio,  ¶ Non* plus licet locare operas in administratione spiritualium, quàm ipsa spiritualia, ne   licet aliquid recipere ꝓ labore spirituali magis,  quàm pro ipso spirituali. Hæc est summa Durand.{Durand.}4. d. 25. q. 1. & Palud. 4. ultima, & Caietan.{Palud.}2. 2. q. 100. & in sua Sũma. & Syluest. de simo-{Caiet.}nia, §. 9. & citat glo. c. ultimo extra. ne prælatus{Syluest.}uices suas. &c. finali de pactis. Ex quo habetur,  quòd ubi cessare debet conuentio, non licet  locare operas. Idem tenet Aliacus tractatu de  simonia contra Cancellariũ Parisiensem, & dicit nullum antiquorum, oppositum tenuisse.  Et etiam expressa Summa S. Thom. 4. dist. 5. q.{S. Thom.}3. art. 2. glossa 2. in corpore. ubi circa actus spirituales distinguit. Aliqui enim sunt actus spirituales ex primo, quia scilicet procedunt à potestate spirituali: sicut celebrare & administrare sacramenta. Alii sunt spirituales solùm ex  parte finis: sicut docere, quod terminatur ad  scientiam, uel ueritatem spiritualem. Et dicit,  quòd in secundo genere operum licet locare     operas, non autem in primo: sed solum licet  accipere aliquid in sustentationem. & idem ad  literam ponit quotl. 3. q. 6. & eadem uidetur  sentẽtia eiꝰ 2. 2. q. 100. ubi nũquam ponit aliud  per titulũ recipiendi aliquod tẽporale pro spirituali, nisi ratione sustentationis. Probatur  conclusio, Quia talis labor, & operæ sint spirituales, & nullo modo temporales: sicut sanare  infirmum, mundare leprosum ex sua natura  sunt temporalia, tamen si procedant ex gratia  spirituali, spiritualia reputantur in materia simoniæ, & ideo non possunt uendi, ut patet  Matth. 10. Gratis accepistis, gratis date. & dixerat, Infirmos curate. Pręterea talis, qui locat  operas, non gratis administrat. ergo est simoniacus. Probatur antecedens, Quia cùm administratio nõ fiat nisi per illas, imò reuera nõ est  aliud administratio spiritualis, quàm ipsę eædẽ   operæ, si non gratis datur administratio. Confirmatur. Pictor nõ diceretur gratis dare imaginem, si ita exigeret pretium operarũ illarum.  Et profectò similis uidetur sycophanti dicere,  quòd gratis quis celebrat missam, sed exigit  pretium operæ & laborum: sicut si artifex dicat  se gratis dare opus, exigeret tamẽ laboris pretium. Præterea minister tenetur gratis dare  quantum poterit spiritualia, sed recipiens sustentationem posset non recipere pretium laboris. ergo si exigat, non dat gratis. Hoc enim     est gratis dare, nihil recipere, sine quo posset  ministrare, aliàs facit contra præceptum domi  ni dicentis, Gratis date. Præterea arguit Caiet.  Quia minister spiritualis est delegatus à Christo, neque licet eis plus accipere, quàm illis à  Christo constitutum est: sed dominus primò  dicit, Gratis accepistis, gratis date. Et postea,  ut Paulus refert, ordinauit, ut qui euangelio  seruiunt, euangelio uiuant. ergo nullo alio titulo licet accipere aliquid temporale, nisi ratione sustentationis. Pręterea ratione spiritualis administrationis nullo alio habito respectu  ad laborem debetur ei illud pretium. ergo pro  uno opere debetur ei duplex merces, quod est  omnino iniquum. Præterea si aliquid temporale est annexum spirituali, si illud temporale  uendatur, debet æstimari quod ex se est, nullo  habito respectu ad spirituale, ut patet de calice.  Sed labor & operæ in administratione spiritualium nullius pretii & æstimationis sunt per  se, neque aliquis daret aliquid pro illis nisi ratione spiritualis adiuncti, ergo ratione illorum nihil potest exigi. Caieta. ponit regulam,  quòd res composita ex spirituali & temporali,  si temporale sit principale, uendi potest sine  scrupulo, ut patet de calice, & de patrimonio,  cui est annexum ius patronatus. Sed si econtrario spirituale sit principale, res illa non potest uendi, etiam ratione temporalis in ea contenti. Et quia in administratione rerum spiritualium principale non est labor, ideo operæ non possunt uendi. Et ita communiter dicunt Summistæ. Sed nescio si aliquid est temporale coniunctum cum spirituali, quare uendi non potest, siue sit magis, siue minus principale, neque de hoc datur aliqua ratio, saltem stando in iure diuino: quia cum sit temporale, non est prohibitum uendi iure diuino. Et ideo melius uidetur, ut dictum est,  quòd illæ operæ & labores non sint temporales, neque magis neque minus principaliter,  sed purę spirituales, ut in proposito loquimur.  & per hoc patet solutio ad primum argumentum. Ad secundum respondet Caietanus,  quòd licet ita sit, ut dictum est, quòd non liceat locare operas necessarias in administratione temporalium aliàs spiritualium, tamen  ratione circunstantiarum & accidentium, quæ   concomitantur ipsam administrationem, licet aliquid accipere, & pacisci de illo, & sic  presbyteri possunt pacisci de pensione. Nam  illic est uinculum & obligatio libertatis, & alia  grauia, ad quæ non tenentur, & ratione illarum possunt facere pactum. Et sic intelligitur cap. significatum. hoc est, probabiliter &  rationabiliter dictum, sed non caret calumnia.  Si enim hoc est uerum, semper potest minister  locare seipsum cũ obligatione audiendi confessionem, aut prædicandi etiam ad unum  diem, aut plures, quia etiam est uinculum &  adeptio libertatis ad quæ non tenetur. at de  hoc dicam inferius. Ad tertium argumentum  patet etiam ex dictis: à cantoribus enim in ecclesia non quæritur aliquid spirituale, sed potius temporale, quod est musica illa, & amœnitas uocum, sicut ab organista, & ideo illis licet locare operas suas. Quod etiam patet, quia  nihil refert, an illi sint clerici, nécne. Vnde cõstat, ꝙ non uẽditur spirituale, ne emitur. Panor. in c. suam. de simonia, recedit à prima  opinione, quam tenuerat in capitu.  significatum. & reprehendit dominum Andream, qui dicit,  quòd non licet accipere  aliquid pro spiritualibus, bene  tamen pro labore.REVERENDI PATRIS F. FRANCISCI A VICTORIA  Relectio  DE ARTE MAGICA.Locus relegendus est,  Non declinetis ad Magos, nec ab ariolis  aliquid sciscitemini. Leuit. 19.SVMMA.-    1 Magia ars an omnino sit, hoc est, an inter mortales  sit ars, uel facultas aliqua ad uidendum, & faciendum  opera illa mirabilia, quæ de magis scribuntur, &  circunferuntur.-    2 Magicorũ opera, & mirabilia quæ referuntur, quòd  corum plurima sint falsa, conficta, & ex hominum  uanitate credita.-    3 Magorum opera, quòd non omnia sint uana, & conficta.-    4 Magica ars, esto quòd sit alicuius efficaciæ, an tota  eius uis uersertur circa illusionem sensuum, & imaginationis, ita quòd ex parte rei nullus sequatur effectus, nec sint entia uera, & naturalia, quæ à magicis  fiunt, sed solùm præstigium, & illusio oculorum.-    5 Magorum facta licet nonnulla fiant solum per illusionem, & præstigia sensuum, quòd tamen quædam  in re, & secundum existentiam fiant, ostenditur.-    6 Magorum mirabilia opera, an sint omnia opera naturalia, hoc est, ex causis merè naturalibus, & non  dependentia à substantijs separatis.-       7 Magia aliqua, quòd dici poßit naturalis, & sine cõmercio alicuius substantiæ spiritualis.-    8 Magiæ studiosi qui fuerint, recensetur.-    9 Magica ars alia, præter naturalem, quæ non uiribus  & causis naturalibus constet, sed potestate aliqua, &  uirtute immateriali, & separata nititur, quòd non sit  dubium quin reperiatur.-    10 Dæmon malus, an sit operum magicorum author, uel  an referenda sint potius in bonos angelos, uel in ipsum  Deum omnipotentem. Et an omnino sint dæmones.-    11 Dæmones esse, quòd etiam stando in recta, & legitima  Philosophia, nullo modo sit negandum.-    12 Opera eadem, uel similia, quòd fiant per artes magicas, & per gratias gratis datas.-    13 Opera aliqua quòd fiãt à magis, quæ nullo modo fiũt  per gratias, & econtrariò.-    14 Magi, quòd nihil operentur, aut potestate diuina, aut  angelica.-    15 Magi, quòd in suis operationibus nonnunquam utantur facultate solum naturali.-    16 Magorum operationes supra facultatem naturalem,  quòd malorum dæmonum potestate, & uirtute fiant.-    17 Animæ defunctorum, maximè quæ sunt è numero  damnatorum, an se misceant artibus & operibus magicis.-    18 Magi, an poßint miracula facere.-    19 Magi, quòd non poßint miracula facere, probatur.-    20 Magi, an poßint cogere dæmones pro suo arbitrio.-    21 Dæmones, quòd cogi poßint aliquando, & cogantur  ab hominibus.-    22 Dæmones quòd ab angelis cogi poßint, & aliquando  cogantur.-       23 Dæmones ut uirtute diuina coërceantur, aut angelica, quod multùm refert, quibus uerbis, aut signis homines utantur.-    24 Verba nulla, nec exorcismi, quòd non habeant efficaciam infallibilem ad cogendum dæmones, & arcendum illos, ita ut semper sortiantur effectum suum.-    25 Magi, quòd aliquando poßint cogere dæmones.-    26 Magi quomodo poßint dæmones cogere, & non alio  modo.-    27 Magi, quomodo habentes fœdus cum aliquo dæmone  principali, possunt cogere inferiores dæmones, non  autem ipsum principalem dæmonem. Et quid si non  habeant tale fœdus.-    28 Magorum tota opera, & efficacia in quo fundetur.-    29 Dæmones superiores, an habeant aliquam potestatem  in inferiores.-    30 Dæmones superiores, quòd poßint cogere inferiores.-    31 Dæmon superior, an & quomodo poßit inferiorem  dæmonem tenere alligatum annulo, aut imagini.-    32 Magi, an uirtute dæmonum poßint corpora localiter  transmutare, hoc est, per multa terrarum spatia, summa (ut ferunt) celeritate.-    33 Dæmones, & magi, quòd uirtute dæmonum poßint  mouere, & transferre corpora de loco ad locum.-    34 Magi an poßint pro suo arbitrio immutare corpora,  alterando secundum qualitates, immittendo, & contra sanitatem præstando.-    35 Dæmones, & magi, quòd uirtute dæmonis non possint immediatè imprimere in rebus naturalibus, &  materialibus aliquam formam, ut calorem, frigus,  morbum, aut sanitatem.-    36 Magi, quòd uirtute dæmonum poßint mirabiliter     transmutare materiam, & naturas corporales, applicando semina rerum, & actiua paßiuis.QVoniam in principio secundi senten. quem circa finem huius anni  interpretamur, agitur de natura, &  potestate angelorum tam bonorum, quàm malorum, & potestas malorum angelorum inter mortales plurimùm, ut opinio  est, exercetur per magos. Ideo constitui hanc  relectionem de magica habere. Et tota disputatio habebit duas partes. In prima tractabitur  de potestate & facultate magica. In secunda de  licẽtia & iniquitate magicę artis, hoc est, quatenus, & quantũ liceat, aut non uti magicis artibus. Et ut scholastico ordine ex more procedamus, prima quęstio sit, An* omnino sit magica. Hoc est, an sit inter mortales ars, uel facultas aliqua ad uidẽdum, & faciendum opera illa  mirabilia, quæ de magis scribũtur, & circunferuntur: an prorsus omnia illa sint uana, & cõficta ab impostoribus, & maleficis, & falsò  credita à uulgi leuitate, & uanitate, ut quidam  putant. Et uidetur ꝙ omnia illa sint uana & fabulosa. Primò, quia si fidẽ habere uolumus iis,  quæ de magis referũtur, eadẽ opera credemus  ea quę de Circe, & Medea, & aliis famosissimis  magis prodita sunt, ut ꝙ non solum Poëtę, sed  Varro narrat socios Diomedis in aues cõuersos, quæ longo tẽpore pòst circa tẽplum Diomedis uolabãt: ꝙ socios Vlyssis Circe mutauit in  bestias, & quòd Arcades quodã stagno traiecto conuertebantur in lupos. Et quòd alii de  Medea scribunt, Aesonem socerum à senectute in iuuentutem reuocasse, & iunctis draconibus per aëra uolasse. Credemus item mẽsam  Solis, quam, teste Hieronymo, Apollonius ut  uideret, uenit in Aethiopiam, in qua epulæ singulis diebus ponebantur sine humano ope, &  multa his similia. Quòd si hæc pro fabulis habemus, non est quare credamus, & recipiamus  alia, quæ de magicis traduntur, istis nihil probabiliora, ne minus absurda. Quæ enim maior ratio est, ut credamus opera Zoroastris, &  aliorũ, quàm Circes, aut Medeæ? Nec satis est  allegare authoritatem famæ aut antiquitatis.  Multa enim similia multis seculis credita & celebrata sunt, quæ tamen à uiris sapientissimis  pro uanis & falsis habentur. ut de Phœnice nominatim dicit Herodotus, de qua pulchrũ miraculum celebratũ, scilicet, nunquã eam quenquam mortalium uidisse, nisi in pictura, est certum. Et confirmatur. Nam ex miraculis, quæ   uulgo narrantur, perquàm pauca ad ueritatem  reducuntur: multo magis credibile est oĩa, quæ   de magicis iactantur, ludibria esse, & prorsus  conficta. Nec ego in quenquã hominẽ fide dignum incidi, qui aliquid magicũ se uidisse aut  pro cõperto habere affirmaret. Secundo, Nam     non minor fama & opinio obtinuit de arte alchimistica, quæ montes aureos profitetur, &  promittit, de cuius tamẽ uanitate, & irrito conatu, nemo est ita bardus, qui dubitet. Vnde  non maior fides uidetur habenda magis, quàm  alchimistis, qui spondent quas non præstant  diuitias, ut ait Ioan. 22. in extrauag. spondent.  Tertio, Magi promittunt diuinationem futurorum, quam tamen ne habere ne præstare  possunt, ut certum est, & statim disputabitur:  aliâs essent dii. Esa. 41.{Esaiæ 41.}Annuntiate quæ uentura sunt in futurũ, & dicemus quia dii estis uos.  Ergo pari ratione credendũ est, magos alia polliceri, quæ implere non possunt. Ad hanc quæstionem non desunt uiri docti, qui totam magicam non tanquam superstitionem seu superstitiosam, sed tanquam falsam, & uanam atque  impostricem condemnent, & nullius usus, aut  efficaciæ affirment, inter quos est Plinius multis locis. Sed peculiariter lib. 3. c. 1. & profecto  magno argumento. Multi enim uiri, & magni,  & potentes cùm magicis studiis operã summo  studio dedissent, nihil tamen facultatis, aut efficaciæ supra alios homines consequuti sunt.  Inter quos fuit princeps Nero, qui huic arti  ualidissimè incubuit, cui nõ opes defuere, non  uires, non discendi ingeniũ, ad quem Mithridates Armeniorũ rex uenerat, & magos secum  adduxerat, & technis, & ceremoniis eum initiauerat: & tamẽ cùm regnũ ei Nero daret, hāc  ab eo recipere artem nõ ualuit, proinde tãdem  tāquam uanã, irritam, & intestabilem reliquit.  Idem de Iuliano apostata legitur. Ne est credibile homines minoris facultatis & fortunæ   consequutos quod tanti uiri tenere nõ potuerunt. Siue enim magicæ opes & uires naturales  sunt, nihil afferri potest ꝓbabile, quare Nero,  & Iulianus non sunt adepti facultatem, quam  tantoperè affectabant, & nullo pretio nõ redimissent. Si autem dęmonũ uirtute & potestate  abutuntur, nescio cur dęmones humani generis hostes operam suã præstare noluerint summis religionis hostibus, per quos nocere tantùm poterant, quam postremis hostibus tam  facilè præbere dicuntur. Sed quia ista sententia  nec nihil, nec totũ dicit, sit prima propositio,  Eorum* quæ de operibus magicis, & mirabilibus referũtur, longè plurima sunt falsa, & cõficta, & ex uanitate hominũ credita. Probatur  primo, Quia paucissima ex omniũ hominum  memoria referũtur, aut producuntur in historia à fide dignis, ut uidere est apud nobilissimos historicorũ, Diodorum, Herodotũ, Pompeium, Liuium, Plutarchum, Valerianum, qui  sine dubio, si quid de huiusmodi admirabilibus pro cõperto habuissent, in historia referre  non neglexissent. Et secundo item mirum est,  cùm ex omnibus artibus semꝑ perseuerat aliquod opus, ut statuæ, & imagines à nobilibus  pictoribus, & sculptoribus, ab architectis nobilibus insignia ædificia, magicæ uerò artes  nulla imago, nullum pignus, aut uestigiũ habetur ex tanta multitudine imaginũ, statuarũ, &  annulorũ, quos illi quotidie fabricare dicũtur.  Promittunt quidem magi miracula, & portẽta, sed parturiũt montes, & nascitur ridiculus  mus. Secunda propositio, Non* omnia magorum opera sunt uana & conficta. Ista conclusio manifestè probatur authoritate Scriptu  ræ, ut patet de magis Pharaonis, qui uirgas  suas conuerterunt in dracones. Exod. 7. & de{Exod. 7.}