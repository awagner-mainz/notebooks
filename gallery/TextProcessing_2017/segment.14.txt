{S. Thom.}ꝙ omnia quæ possunt, debẽt lege determinari, et disponi, et quàmpaucissima  relin qui arbitrio iudicis. Cuius pręcepti multas ponit ratiões: sed potissima est, quia legislator fert leges in uniuersali, & de futuris, nec  tũc innitit̃ aut gratia amicorũ, aut improbitate hominũ, aut prece, aut pretio, sedsolũ habet  in cõcilio bonũ reipublicæ, cui oẽs fauent. sed  in casibus particularibus cõcurrũt multa quæ      possunt hominem ab æquo, & bono auertere. Et ideo multo liberior est ad ferẽdas leges,  quàm tot iudices. Itẽ leges ponuntur ex maggna cõsideratione, in particulari autem nõ uacat ita considerare. Ita est in proposito, leges  ecclesię feruntur cum assensu omnium, & à nemine impugnantur, aut contradicuntur, & sic  sunt optimæ. Sed in dispensationibus concurrunt multa, quæ inducere possunt ad non rectè dispensandũ: & ideo optimum esset rescindere occasiones. Et adhuc ita loquimur, quasi  cum magna difficultate fiant dispensationes,  & oporteat adhibere magnas machinas ad extorquendam unam dispensationem, & non  sint Romæ expectantes, an quis uelit petere  dispẽsationẽ omniũ, quæ legibus sancita sunt.  Sed dicet aliquis, Videmus semper in literis  apostolicis dispensationum, quòd semper pro  fertur causa iusta dispensationis: ergo si ita sit,  quid opus est ista noua cautela? Respondetur,  Ego nullam dispensationem in particulari cõdemno, nec meum est, non iudico alienum  seruum. Fortasse ita est ut dicitur. Sed uideo  duo. Primum, quòd in fine anni sunt tot dispensationes factæ, quòd nescio an sint tot,  qui legem seruent. Secundo uideo, quòd omnes, qui petunt, afferunt dispensationes, quos  omnes mirũ est habere legitimas causas, ut cũ  eis dispensetur in impedimentis matrimonii,     ætatis ad ordines, & irregularitates, & plurali  tates beneficiorum. Itaque omnibus pensatis,  uideretur certè conducibile, ut hac ratione  quis iret obuiam huic dispensationi legũ opti  marum, ut prohiberetur dispensatio absolutè.  Quòd si omnino uideatur durum, & necessarium esse, ut omnis lex habeat aliquam exceptionem, nec aliqua lex humana sit omnino  indispensabilis, hoc statuat̃ lege, in quo casu  possit papa dispensare, & terminet̃ in tali, & in  tali, & nõ aliâs, & sic poterit fieri dispensatio  sine uiolatiõe, & dispẽ̃satione legis. Sed tutiùs  & iustiùs uideretur, ut fieret absolutè de aliquibus legibus. Est præterea considerandum,  quòd (ut dictum est) bonum commune est  præferendum bono particulari, & ideo cùm  lex lata sit propter bonũ publicum, dato ꝙ ita  esset, quòd ex illa in casu particulari sequeretur detrimentum alicuius particularis, etiam ubi aliâs esset irrationabile, tamen ferendum  est propter conseruationem boni communis,  nec statim oportet occurrere ad dispensationes, quia dispensando in causis iustis, aperitur  ianua ad dispensationes iniustas. Circa quod  optimè S. Tho. 12. q. 97. ar. 4. ad 1. & q. 100. ar.  8.{San. Tho.}dicit, quòd nunquam dispensatio est facienda cum detrimento boni communis. & 22. q.  88. articu. 12. dicit, quòd omnis dispensatio à  prælato debet fieri ad honorem Dei, uel utilitatem ecclesiæ. & 12. q. 97. articu. 4. quòd qui  dispensat, non habens intentionẽ ad bonum  commune, infidelis est. ex quo patet, quòd in  dispensationibus non est legitima causa, quæ   solùm respicit priuatam utilitatem, & specialiter personæ priuatæ, sed debet potiùs habere  respectũ, an talis dispẽsatio uergat in bonum  commune, uel econtrario. Vnde cum aliquæ   leges sint ita graues, ita necessariæ ad bonam  gubernationem, & statum ecclesiæ: si tunc contingat casus, ubi dispẽsatio uideatur irrationabilis, melius esset ut non dispẽsaretur, etiã ubi  non esset dispensatio prohibita, ut præsupponimus in ista propositione 12. Exẽplum est clarum si ista lex, quòd filii clericorum non succe  dant parentibus in beneficiis, iudicatur esse necessaria in ecclesia: dato quòd sit aliquis talis  filius ita dotatus omni uirtute, & doctrina, ut  omnino expediret ut succederet patri, & nullus alius sit ita idoneus, & possit hoc fieri non  solùm sine omni scandalo, sed etiam ad gratiam totius populi: melius esset, ut non dispensaretur cum tali, ut tollatur spes aliis procurandi tales dispensationes. Et demum cùm ex duobus malis minus sit eligendum, ut in decretis.  13. d. duo mala. & Aristot. libro sexto Topico.  dato quòd non dispensaret in aliquibus casibus, esset malum tamen, cùm necesse sit, uel     incidere in hoc malum, uel per hanc occasionem uenire in maius malum, scilicet desolationem, & corruptionem legum necessariarum: melius est tolerare hoc primum malum,  ut etiam cum aliquo detrimento nunquam  dispensetur, quàm ut permissa licentia dispensandi, fiat pernicies morum & legum. Si quis  obiiciat, quòd huiusmodi decretum esset omnino nouum, & nun quam simile factum in aliquo concilio œcumenico, ubi tamen fuerunt  patres sapientissimi: ergo nullo modo debet  præsumi hoc inceptũ in nouo concilio, quod  certè ut sit celeberrimum, nunquam superabit  authoritatem & maiestatem illorum antiquorum patrum. Ad hoc respondetur distinguendo tempora, ut dicunt Iuristæ, & concordando iura. Tempore conciliorum antiquorum  erant pontifices similes patribus cõciliorum.  quòd ad retinendum, & inuocandum ab im.  moderata & effusa licentia dispensandi non  erat opus huiusmodi decreto: imò si bene reuoluuntur iura & historiæ apud antiquos patres, non præsumebãt pontifices decreta cõciliorum ita faciliter & passim dispẽsare, sed tanquã oracula diuina obseruabãt: nec iam nõ ita  temere, sed fortasse nec semel dispensabant  contra statuta conciliorum, maximè circa leges graues, & paulatim ad hanc intemperantiam dispensationum deuentum est, & ad hũc  talem statum, ubi nec mala nostra, nec remedia pati possumus, & ideo necesse est aliam rationem excogitare ad conseruandas leges. Da mihi Clementes, Linos, Syluestros, & omnia  permittam arbitrio eorum. Sed ut nihil grauius dicatur in recentiores Pontifices, certè  multis partibus sunt priscis illis inferiores. Et  hoc de 12. propositione.¶ Decimatertia propositio,* Tale decretũ nõ   deberet apponi in multis legibus, sed solũ in  paucis, hisq́ue grauissimis, & ualde necessariis  Hęc patet: primo, quia cùm papa sit pastor uni  uersalis, nõ debet limitari eius authoritas sineurgenti necessitate, aliâs fieret ei iniuria. Item  si hoc extenderetur ad multas leges, hoc iterũ  posset uergere in impedimentum administrationis Ecclesiæ, quia dispensationes aliquando sunt necessarię, ut dictum est. Item esset occasio, ut sub illo prætextu papa cõtemneretur  tãquam haberet manus ligatas, & sumerent  licentiam aliqui ad rebellandum contra eum.  Et tandẽ hoc non debet fieri, nisi solùm in aliqua lege ita necessaria, ut ex eius dispẽsatione  immineret magna pernicies ecclesiæ. Sed restat magnũ dubium, facto* tali decreto, utrũ si  illo non obstante papa dispensaret, teneret factum, dato quòd malè faceret.¶ Sit decimaquarta propositio, Tale decretũ     non facit de per se, quòd papa nõ possit dispẽsare, sed solùm quòd non liceat. Probatur 1. ut  probatum fuit suprà q. 3. 4. & 5. cùm potestas  papæ non sit à concilio, sed à Christo, concilium non potest coarctare authoritatem papalem, aut limitare: ergo si possit dispensare sine  tali decreto, posset etiam illo posito. Itẽ quia  (ut suprà probatum est) concilium nihil potest, quin papa illud possit, sed concilium posset dispensare nõ obstante proprio decreto: ergo etiam papa. Item si illud decretum fieret ab  uno summo pontifice, alius sequens posset dispensare, quia par in parem non habet imperium: sed non habet maiorem authoritatem à  concilio quàm à papa, ut suprà probatum est.  Et Syluest. in uerbo, papa. §. 15.{Syluest.}dicit secundum  mentem S. Tho. quòd papa potest etiam sine  causa dispensare in omni iure positiuo, & etiã   illud irritare. Itaque si irritaret, de facto nulla  essent, sed irrita: sed in hoc peccaret de quocunque statuto concilii, ut probat glossa 1. in  cap. ubi periculum. §. hoc sancto concilio. de  electione. de quo Panormita. in c. significasti.  de electione.{Panormi.}& Iohan. Andreas{Iohan. andr.}& alii. Suppono autem, quòd ualeat ista consequentia,  Si papa male dispensat, ergo non ualet illa dispensatio. Si enim sine causa dispensaret in  gradibus prohibitis ad matrimonium de iure     positiuo, dispẽsatio teneret, & matrimonium  sic contractum esset ualidum. Nec tamẽ uolo  dicere, quòd omnis dispensatio papæ etiam in  iure positiuo ualeat: sed dico, quòd si non ualet hoc, aliunde est, & non solùm ratione iuris  positiui, ut infrà dicemus, scilicet siue papa sit  supra concilium, siue econtrario. ergo sinon  obstante tali decreto adhuc papa potest dispẽsare, in quo saluatur ista superioritas concilii  supra papã? Respondeo, Satis est ad hoc, quòd  papa tenetur, & malè faceret contraueniendo  decreto concilii. Vel fortè diceretur, quòd papa non potest tollere talem legem, & irritare,  si concilium prohibeat, sed potest dispensare:  quia manente tali lege, spectat ad eum omnis  actus iurisdictionis in ecclesia. itaque si papa  contra decretum concilii institueret puerum  in episcopum, talis reuera esset episcopus, &  haberet iurisdictionem.¶ Decimaquinta propositio, Eodem* modo  sicut papa peccaret dispensans contra tale decretũ, etiam peccaret petens dispensationem,  aut utens illa. Probatur primò, Quia cõsentit,  imo eo ipso operatur peccato alterius: & nõ solùm qui malè faciũt, digni sunt morte, sed qui  consentiunt facientibus, ad Roma. 1. Item ille  est occasio tãtorum malorũ, quæ ex huiusmodi dispensationibus sequuntur, ut suprà osten  sum est. Item etiam faciunt iniuriam aliis, si eximant se à lege. Quemadmodum si rex exigeret  tributũ ab aliquibus ciuitatibus, & eximeret  alias sine causa: non solùm rex peccaret, sed  etiam ciuitas illa, quòd non subiret partem  oneris. Non tamen uolo dicere, quòd si papa  mortaliter peccat dispensando irrationabiliter, quòd etiam dispensatus utens dispensatio  peccat: sed nolo recipere uniuersaliter conclusionem Panormita. & aliorum in c. non est. deuoto. quòd dispensatus à papa in quocunque  iure positiuo, etiam sine causa, quòd est tutus in conscientia. Quæ tamen potest esse uera, si intelligatur, quòd est tutus, hoc est,  quòd factum per illam tenet. Etiam in conscientia non est uniuersaliter uera, si intelligatur, quòd talis sine peccato potest illa uti,  ut si dispensetur cum sacerdote, ut ducat uxorem: & probatur, quòd (ut suprà arguebã) papa  peccaret dispensans secum sine causa legitima,  quia in foro cõscientię tenetur suis legibus. ergo nõ potest eximere aliũ plus quàm seipsum  quin peccet. Vnde & ipsemet Panor. cõfitetur,  quòd dispẽ̃satus ad plura beneficia sine causa,  non est tutus in conscientia. Et ita Iohã. And.  tenet in c. de multa. de præb. conformiter ad S.  Tho. quotlib. 9. q. 7. licet hoc etiã non solũ uideatur cõtra ius positiuũ, sed cõtra ius naturale: tamẽ cõtra quęstionẽ arguitur, Quia si papa     omnino irritaret aliquod ius positiuum, & si.  ne causa, & irrationabiliter faceret, non peccaret qui postea non seruaret tale ius, ergo etiam  si dispensat in illo, quia dispensatio est relaxatio iuris circa istũ, sicut irritatio circa omnes.  Antecedens patet, quia certè si papa tolleret  abstinẽtiã carniũ in feria sexta, nullꝰ peccaret,  si uesceret̃ carnibus illis diebꝰ, nec si tollat iura  de impedimentis matrimonii. Respondeo concedendo antecedens, quia reuera nullus manet titulus obligationis, quia nec iure diuino,  nec positiuo. & nego consequentiam: & ratio  est, quia manente iure in ordine ad alios, irrationabiliter facit, qui non uiuit æquali iure  cum aliis: atque ideo nõ omnino caret culpa,  licet sæpe excusetur à mortali. Sed restat graue  dubium, si summus Pontifex dispensat in tali  statuto non obstante tali decreto prohibente,  utrum subditi, ad quos spectat recipere, & parêre tali dispensationi, teneãtur. uerbi gratia,  si statuitur in concilio, quòd nullus ante ætatem uiginti annorum possit habere beneficiũ  curatum, & in hoc nunquàm dispensetur, dispensat papa cum puero, non solùm cõtra decretum concilii, sed etiam sine alia rationabili  causa, an parochia teneatur recipere illum, &  dare illi decimas. Pro examinatione dubii est  notandum, quòd* dispensationes Pontificis  sunt in duplici differentia. Quædam sunt omnino gratiosæ, gratiosas uoco, quæ spectãt solùm ad gratiã id est, beneficium dispensati, nec  faciũt ad commodum uel incommodum aliorum, ut dispensatio in ieiuniis, & abstinentiis,  & ætate ordinandorum, in impedimentis matrimonii, & similibus. & in huiusmodi non  est locus dubii, quia solùm spectat ad ipsum  dispensatio. Et tenet factum. Alię sunt dispensationes, quæ possunt spectare ad commodum  aliorum, uel ad detrimẽtum aliorum, ut in exemplo posito, quòd aliquis puer sit parochus  istorum, quòd habeat beneficium & decimas  sine residentia, quòd recipiat fructus præbendæ non seruiens, quòd unus habeat uiginti beneficia. Ista enim sunt huiusmodi, quæ   multùm spectant ad iura communia, commoda, uel incommoda aliorum, & de huiusmodi uertitur in dubium, nec est facilis disputatio. Sed dicam, nihil omnino asserendo, sed  proponendo solùm quæ uidentur probabiliora esse.¶ Decima sexta propositio, Non* spectat ad  subditos determinare, aut examinare, quid  possit papa, aut quid non possit, & quomodo  teneantur parêre, uel non. Probatur, Quia sacrilegium est disputare de potentia principis  & præcipuè Papæ. 17. quæst. 4. §. committitur.  & sequen. Secundò, Quia hoc ipsum determinare quę sit potestas spiritualis alicuius, est iurisdictio, & est pars gubernationis, quæ non  spectat ad subditos, saltem erga superiores. ergo hoc non conuenit illis. Tertiò, Quia profectò hoc esset in turbationem & dissolutionem Ecclesiasticæ hierarchiæ, & authoritatis,  si quilibet posset dicere, Papa non potest: &  hoc modo eximeret se à man datis papæ, & esset manifestum nutrimentum inobedientiæ,  & schismatum, & hereseum. Imò hinc natæ   sunt hæreses, ut ait Cypria. ꝙ sacerdoti Dei,  uel papæ non obeditur, sed quilibet audet dicere, quòd Papa malefacit, & ꝙ nõ potest facere: & ideo si papa erraret, melius esset ut in  omnibus illis pareat̃, quã per hoc, ꝙ unus habeat licentiam non parendi papæ in uno casu:  forsan rationabiliter daret occasionem ut alii  non pareant etiam in iustis & honestis.¶ Decimaseptima propositio, Nõ* semper mãdatum papæ, aut dispensatio obligat subditos  ad parendum. Nec loquor hic in casu, ꝙ Papa  aliquid præcipiat manifestè cõtra ius diuinũ:  hoc enim fortè nunquã cõtinget, nec cõtigit,  nec esset dubiũ  ꝙ non esset parendũ. Sed extra  talẽ casum probatur primò, Papa nõ habet maiorem potestatẽ ad dispensandũ, quàm ad ferẽ̃dum leges: sed si ferret legem iniquã, & iniustam, aliâs intolerabilẽ, & ualde grauẽ, subditi  nõ tenerent̃ parere. ergo necetiam si dispensatio sit huiusmodi. Antecedẽ̃s patet, Quia, sicut     S. Tho. optimè 12. q. 96. arti. 4.{S. Tho.}lex non obligat  subditos in foro conscientiæ nisi sit iusta: ad  hoc autem ꝙ sit iusta, requiruntur tria, primũ  potestas in ferẽte, deinde finis, scilicet propter  bonum commune, postremò forma, ut secundũ  æqualitatẽ proportionis imponat subditis  leges nõ onerosas. Et econtrario sunt iniustę,  uel ubi deest authoritas, uel cùm pręses imponit onera subditis non pertinentia ad utilitatẽ   communem, sed magis pro propria cõmodita  te, uel cupiditate, uel gloria, uel etiam aliorum  priuatorũ, uel etiã ex forma, cùm inæqualiter  onera dispensantur, etiam si ordinentur ad bonum cõmune, uel etiam si facit contra ius diuinum. Et ex quacunque causa lex sit iniusta,  non obligat, inquit sanct. Tho. in foro conscientiæ, nisi fortè propter scandalum uitandum. Quia, sicut Augusti. in libr. de libero arbitrio ait, lex esse non uidetur, quæ iusta  non fuerit. ergo si Papa legem aliquam iniustam faceret ex aliqua prædictarum causarum,  non tenerentur subditi parêre. ergo nec si dispensatio esset iniusta ex aliqua tali causa: quia  non potest magis grauare subditos per dispensationem, quàm per leges. Et quòd non  solùm intelligat sanctus Thomas, quando leges sunt contra ius diuinum, patet illic, quia  quatuor causas ponit, unde potest esse iniusta: & quarta est, si sit contra ius diuinum,     & tamen undecunque sit iniusta, generaliter dicitur quòd non obligat. Et confirmatur, Quia lex ciuilis iniusta non obligat, ergo  nec ecclesiastica. Antecedens patet, quia potestas principum est à republica, quæ non dedit eis potestatem ad grauandum subditos,  sed conseruandum. Consequentia autem probatur, quia certè absurdum esset dicere, quòd  habet maiorem papa authoritatem ad nocendum & grauandum subditos, quàm secularis potestas, cùm illi sit solùm data potestas ad pascendum. S. Thom. absolutè loquitur de omni lege humana iniusta uniuersaliter sine distinctione: nec hoc potest esse  dubium, quin quantum ad hoc idem sit iudicium de potestate ecclesiastica & ciuili, nec  prorsus habet maiorem authoritatẽ in spiritualibus, quàm rex in temporalibus: utraque  enim potestas est à Deo, Rom. 13. cap. Et confirmatur ex illo prouerb. 8. Per me reges regnant, & legum conditores iusta decernunt.  Ex quo patet, quòd non habet à Deo potestatem decernendi iniusta. Secundò arguitur,  Sententia in iusta à quocunque sit data, non  obligat, ergo nec lex. Antecedens pro nũc sup  ponitur ex cõsensu omnium doctorũ, Quòd  si sit iniusta secundum se, id est, non solùm  in forma procedendi, id est, quia non tribuitunicuique quod suum est, siue iudex faciat     ex malicia, siue ex falsa præsumptione, nõ obligat partes. Et certum est, quòd si papa ferret  sententiam contra innocentem de pecunia  uel alia re, siue faceret certa scientia, siue ex  falsa præsumptione: talis sententia non obligat. Et consequentia uidetur nota: quare enim  potiùs obligaret lex iniusta, quàm sententia,  cùm lex plus noceat? Tertiò, lex iniusta episcopi non obligat, ergo nec papę. Antecedens est  notũ, & cõcessum ab omnibus. Et cõsequẽtia  uidetur nota, quia nõ habet maiorẽ authoritatẽ papa ad inferendũ iniuriã, quàm episcopus.  circa ea enim quæ sunt sui officii & in proprios subditos non minus potest, quàm papa.  Quartò arguitur, deducendo ad manifestissima inconuenientia. Quis enim diceret, quòd  si papa sine rationabili causa conderet legem,  quòd Christiani loco decimarum soluerent  quintam, aut quartam partem fructuũ: quòd  obligarentur Christiani illa lege? Vel si arrogaret sibi sic annata episcopatuum, ita etiam  medietatem omnium fructuum ecclesiasticorum, uel alias peiores leges faceret: in his  enim agitur de iactura temporali: peior autem esset iactura spiritualis. Nec sufficit respondere, quòd papa non facit huiusmodi: hoc enim est loqui de facto, de quo  non disputatur. Sed quid iuris si faceret? Ego  pro certo habeo, quòd omnes leges iniustæ,     etiam papæ, non obligant in foro conscientiæ. Quod si ita est, quare dispensationes iniustæ & in grauamen aliorum obligabunt? Item  potestas papæ est ad ędificandum, nõ dissipandũ. Sed huiusmodi dispensationes sunt ad dissipandum, non ad ædificandum: ergo non  sunt recipiendæ. Item doctores dicunt, quòd  in concernentibus uniuersalem statum ecclesiæ, non potest papa disponere contra statutum concilii generalis, ut in c. literas. de restit.  spolia. & notat Abbas in dicto c. significasti.  & Innocen. in c. quanto de cõsue. & maximèubi ecclesia declararet. ergo in tali casu subditi non tenentur parêre, etiamsi solùm ageret  contra ius positiuum. Et omnia hæc confirmantur, Quia papa non est dominus ecclesiæ,  nec bonorum eius. hoc enim est generaliter  omnibus prælatis prohibitum, Luc. 22.{Luc. 22.}Reges  gentium dominantur eorum, uos autem non  sic. Et Matth. 20.{Matt. 20.}& Marc. 10.{Marc. 10.}& 1. Petri. 5.{1. Pet. 5.}Non  dominantes in clerum, sed forma facti gregis.  Et Paul. 1. ad Corin. 4.{1. Corin. 4.}Sic nos existimet homo, ut ministros Christi, & dispensatores  ministeriorum Dei. Ergo non potest disponere pro arbitrio, sed secundum quod est expediens ecclesiæ.¶ Decimaoctaua propositio, Facta* tali decla  ratione, et decreto cõcilii, si, ut dictũ est in 10.  q. papa dispensaret, subditi nõ tenentur parêre     tali dispensationi. Probatur, Quia ex 13. cõclusione, si lex, aut dispensatio iniusta non obligãt subditos ad parendũ, ergo licet nõ spectet  ad subditos hoc iudicare (ut dictũ est in 16. q.)  tamen postquã conciliũ hoc declarasset, nõ te  nerentur subditi parêre. Itaque si conciliũ determinat, quòd dispensatio cum pueris ad episcopatũ est perniciosa ecclesiæ, & prohiberet  ne unquã in hoc dispensaretur: si hoc non obstãte, papa mitteret puerum pro episcopo, non   tenerẽtur subditi recipere illum, nec obedire.¶ Decimanona propositio, Papa* nõ deberet  ægre ferre, sed potius gaudere ꝙ fieret aliquod  tale decretũ. Probatur hęc propositio, Si iustũ  est & expediens, ut suprà probatũ est, quòd papa debeat procurare omne cõmodũ ecclesiæ:  ergo de hoc debet gaudere. Itẽ quia in hoc nullo modo lædit̃ authoritas illius. Nõ enim prohibetur talis dispẽsatio inferiori, nec ꝙ nõ liceret ei dispẽsare, uel nõ posset: nec est propter  defectum authoritatis, quam habet amplissimam, & à nullo limitabilem, sed propter materiam ipsam, quæ non recipit dispensationẽ   sine magno malo ecclesiæ. Sicut qui negat eũ  posse dispensare in uoto solenni, nec etiam in  aliis uotis sine rationabili causa, nihil derogat authoritati ipsius: sicut nec authoritati diuinæ, qui negat posse creari infinitũ, aut posse  mentiri, & similia. Item si concilium retineret     sibi authoritatem dispensandi, & negaret papæ, posset meritò conqueri: sed nec ita est faciendum, sed absolutè, quòd à quocunque nõ   fiat dispensatio. Item, quia, ut dicunt iuristæ,  exceptio: firmat regulam in contrarium, & sicut dum excipiuntur paucissimi casus, sit regu  la, quòd in omnibus aliis pareatur papę. Item  hac ratione uitant improbitates, & molestias  principum, qui solent instare odiosissimè pro  dispẽsationibus absurdis prorsus, & irrationabilibus, quibus est difficile papam negare aliquid, nec principum solum, sed hominũ etiã   insolentium, qui omnia se posse consequi sperant Romæ, & uel pertrahunt pontifices in  suam uoluntatem, uel sunt graues, & importuni pontificibus, à quibus essent liberi per aliquod tale decretum: & deberet papa dicere,  Omnia mihi licent, sed non omnia expediũt.  &, Omnia possum, sed non omnia ædificant.  Et (quod certè non est contẽnendum) tolleretur scandalum, & sermones multorum,  qui malè sentiunt, & loquuntur de Romana  curia, hac una occasione huiusmodi dispensationum.¶ Sed restat dubium, si ita est, quòd subditi  non tenentur parêre huiusmodi dispensationi  bus, qua uia possit resisti mandatis Papæ, si fortè uelit cogere ad parendum. Respõdeo, & sit  20. conclusio. Non* uidetur mihi quòd expediat, nec liceat resistetere mandatis papę peruiam appellationis ad futurum concilium. Bene scio quòd Panormita. & Gerson & Ochã,  defendunt, quòd licet appellare à papa ad cõcilium: sed illi (ut suprà dixi) sunt plurimùm  infesti authoritati summorum Pontificum. Et  sic probatur breuiter ex capit. ipsi sunt. 9. q. 3.  Ipsi sunt canones, qui appellationes totius ecclesiæ ad huius sanctæ sedis examen uoluerunt deferri, ab ipsa uerò nunquam prorsus  appellari debere sanxerunt. & eadem q. capitu.  nemo. nec ualet responsio, id est à nullo alio  prælato. & nunquam, id est à nulla particulari  ecclesia: quia de hoc nunquam fuit: ergo. Sed  quia de hac re sunt multæ quæstiones, & contentiones, uolo extendere probationes. Certè  si in aliquo casu licet appellare ad concilium,  nescio quare non in omni casu, ubi Pontifex  facit iniuriã, imò ubi est dubiũ utrũ faciat. Et  arguitur sic, Vel appellatio à summo Pontifice ad concilium est de iure diuino, & ius diuinum non distinguit in causa grauiori uel leuiori. Ergo si licet in aliqua causa appellare, ergo in qualibet quantumcunque leui. Si autem  est de iure positiuo, primùm nullum tale ius  profertur, ubi talis appellatio concedatur, nisi  fortè ex aliquo concilio moderno, & schimatico, & dubio, quale fuit Basiliense. nec authoritas glos. uel Panormita. hoc tenentium est     alicuius momenti sine confirmatione iuris. si  hęc nõ est de iure diuino, sed iure positiuo, &  si est aliquod tale ius, nunquam distinxit inter  causam & causam: unde nullo modo consequenter loquuntur doctores, qui concedunt  quòd in causis grauissimis à papa potest appellari, non autem in aliis. Et dico non esse appellandum, etiam si teneamus, quòd concilium  est supra papam. Quamuis enim ita sit, tamen  cùm sit papa, oportet quòd ultima decisio causarum spectet ad eundẽ. Et confirmatur, Quia  à rege non est appellatio: sed non est neganda  tanta authoritas papæ in spiritualibus, sicut regi. ergo. Sed dato quòd secũdùm se liceret, dico quòd non expedit. Præterea hoc probatur  experientia, & exemplis, quæ in moralibus faciunt magnam probationem. Omnes enim appellationes hactenus factæ ad concilium, malè cesserunt, & tandem deuenerunt in schisma  aliquod, uel etiam hęresim. Secũdò, quia hoc  esset magna occasio turbationis in ecclesia:  primùm, quia si papa timeret ne facta eius deberent rescindi in concilio, nunquam uellet  congregare concilium cum magna iactura rerum ecclesiasticarum. Profectò uelle cõgregare sine illo, uel non licet, uel esset ualde difficile. Semper enim erunt aliqui, imò maior pars,  qui uelit seꝗ partes Põtificis, & unus princeps  fauet cõcilio, alius põtifici. et sic nihil pacificè,     nec ad utilitatẽ ecclesiæ posset fieri: imò erũt  multo maiores turbationes, ut experiẽtia cõpertũ est. Ab eo tempore, quo propter nouas  opiniones doctorũ põtifices inceperũt timere  cõcilia, ecclesia manet sine cõciliis, & manebit  cũ magna calamitate et pernicie religionis.¶ Vicesimaprima propositio, Non* uidetur  permittendum cuicunque priuato sua authoritate resistere, & nõ parêre mãdatis Pontificis, quantumcunque essent contra determinationem concilii. Probatur, Quia esset magna irreuerentia, & quasi contemptus summæ   authoritatis, si cuilibet hoc concederetur respectu papæ: quod non licet in ordine ad  ipsum, à cuius mandato, quantumcunque iniusto, non licet propria authoritate discedere.¶ Vicesimasecunda propositio, Facta* tali declaratione, & decreto concilii, si papa contrarium mandaret, possent uel episcopi, uel concilium prouinciale per se resistere tali mandato, uel etiam implorare principes, ut authoritate eorum resisterent summo Pontifici, impediendo executionem mandatorum eius. In  ista conclusione erat tota difficultas, & propter quam tota disputatio est exorta. Hæc conclusio primò tenendo, quòd concilium est supra papam, non indiget noua probatione: &  ita tenentes illam partem, nõ reuocarent in dubium. sed quia, ut suprà diximus, hîc procedimus secundum utranque opinionem, simpliciter probatur cõclusio. Et primum quod mihi  fecit animum tenendi hanc sententiam, fuit,  quòd doctores egregii, & aliter magni defensores authoritatis pontificiæ, etiam in ordine  ad concilium tenent expressè hanc sentẽtiam,  ut Caiet.{Caieta.}in ipso opere, in quo tenet superiori  tatem papæ supra concilium, c. 27. dicit post  alia, Resistendum est ergo etiã in faciem papæ   publicè dilaniantis ecclesiam: uerbi gratia,  quia non uult dare beneficia ecclesiastica, nisi  pro pecunia, aut commutatione officii, &  cum omni obedientia & reuerentia neganda  est iis, qui emerunt possessionem talium beneficiorum. Et Syluest. in uerbo, papa. §. 4.{Syluest.}Quid  autem, inquit, faciendum est quando papa suis  moribus ecclesiã destruit? & §. 15. dicit, quòd  si papa sine causa uellet abrogare ius positiuum: respondet, peccaret quidem, nec esset  permittendum nec ei obediendum in malis,  sed resistendum per honestam reprehensionem. Vnde si uellet totum thesaurum ecclesiæ   aut patrimonium Petri dare parentibus, uel  eius ecclesiam destruere, uel huiusmodi, non  esset permittendum, sed resistendum. Et ratio  est, Quia in destruendo nihil potest, & si de  destructione constat, potest resisti. Ex istis  omnibus habetur, quòd ubi mandata uel facta papæ essent in destructionem ecclesię, potest resisti, & impedire executionem mandatorum. ergo si iam constet ex determinatione concilii, quòd huiusmodi dispensationes  sint in destructionem ecclesiæ, poterunt gubernatores ipsius ecclesiæ, & principes resistere in his. Secundo probatur, Quia uim ui  repellere licet iure naturali. Sed papa infert uim huiusmodi mandatis & dispensationibus, quia facit iniuriam, ut suprà probatum  est: ergo licitum est resistere illi. Vnde, ut dicit Cietanus, omnia ista loquimur, non quòd  aliquis posset esse iudex papæ, nec authoritatem habeat in illum, sed per modum defensionis: cuilibet enim est ius ad resistendum  iniuriæ, & impediendum, defendendúmque.  Sequitur corollarium, Quòd non solùm liceret non parere talibus mandatis, sed etiam facto & ui, si opus esset, resistere illis, & impedire armis executionem illorum mandatorum,  & maxime intercedente publica authoritate,  ut principis, & compredendere, & punire  executores talium mandatorum, semper tamen seruato moderamine inculpatæ tutelæ,  non excedendo reuerentiam, nec negando  aliquo pacto authoritatẽ illius, sed solùm allegando, quòd hoc est miustum, & in detrimentum ecclesię. Et confirmatur totum hoc.  Quia profectò tyrãnicũ est dicere, quòd summus pontifex habeat maiorem authoritatem     a dgubernandum ecclesiam, quàm rex ad gubernandam ciuitatem, & rempublicam temporalem: & si rex faceret graues iniurias, posset ei resisti, non solùm uiribus & iure, sed  etiam facto: ergo etiam possumus papæ. &  hoc de ista conclusione.¶ Vicesimatertia propositio, Propter iniustas[*]   dispensationes, uel alia mandata insolentia,  quæ in perniciem ecclesiæ procedunt, posset  conuocari, & congregari concilium contra uoluntatem papæ, ut si resisteret, obuiaret  eius insolentiæ. Hoc expressè tenet Syluest.  in uerbo papa. §. 4. Quòd si papa suis moribus  destruit ecclesiam, potest conuocari concilium contra eius uoluntatem, ut per illud papa moneatur, & Deus inuocetur, & resistendo, in malis remedium apponatur. Hoc expressè tenet Turre crema. assertor uehementissimus Pontificiæ dignitatis lib. 3. c. 10. ubi loquens de utilitate conciliorum, Celebratio,  inquit, conciliorum utilis est ad refrænandum exorbitantias quorundam Pontificum,  qui pontificatum suum aut extra sanctorum  Patrum regulas pro uoluntate exercent, aut simoniaca prauitate dehonestant, aut seculi uanitate & uita scandalosa confundunt. Hac de  causa congregatum legitur concilium episcoporum Italiæ Romæ, per Imperatorem contra  Iohannem papam 12. qui uenator, lubricus, &     incorrigibilis erat. Quod factum laudat, & approbat Turre crema. & hoc est ualde utile. Vt  enim ait Ermisda papa in epistola ad episcopos per Hispaniam cõstitutos, difficile est, ut  cuiusque cor si prauis cogitationibus induretur, ut in se patiatur culpandus fieri, cum nouerit se iudicium subeundum concilii. Vnde  etiam confirmantur quæ suprà dicta sunt. Nihil enim prodesset congregatio concilii, nisi  sua authoritate posset determinare, quibus in  rebus Pontifex non debet, nec possit attentare contra Patrum decreta, & sanctiones. Et  hæc de uicesimatertia propositione sufficiant.¶ Vicesimaquarta propositio, In* omnibus  supradictis cauendum est maximè à duobus.  Primum, ut quãtum fieri possit, seruetur semper illibata authoritas, obseruata reuerentia  quæ debetur papæ: quia cius contemptus,  uel contumelia, uel quæcunque irreuerentia,  uergit in dehonestatem ecclesiæ: ut habeatur in summo honore etiam à summis principibus. & si semel inciperet sperni eius  authoritas, tota ecclesia laboraret schismatibus, & factionibus. Vnde etiam in concilio  si aliquod tale decretum faciendum esset,  oporteret ut quàm modestissimè loqueretur de authoritate & persona papæ, ut puta sub hac forma. Quamuis hactenus summi Pontifices moti probabilibus uel apparentibus causis dispensauerint, ut aliquis plura beneficia possit obtinere, uel ut aliquis ingressum habeat ad aliquod beneficium uiuente adhuc legitimo possessore: tamen quia  hoc usu & experientia compertum est uergere in magnam confusionem ecclesiæ, &  perniciem ecclesiarum, prohibemus omnino,  ne posthac cum aliquo quacunque occasione uel merito super hoc dispensetur. quod si  secus factum fuerit, sacrum concilium existimaturum summum Pontificem contra suam  dignitatem & officium, & cõtra sacrum conciliũ, atque adeò cõtra Christi honorẽ fecisse. Per quam quidem sanctionẽ non intendimus summæ authoritati & dignitati quicquam derogare, nec eius potestatem aliquo  pacto limitare: sed declaramus hoc esse necessarium ad rectã & piam administrationẽ ecclesiæ, ne posthac summorũ Põtificum in hac re,  sua authoritate abutantur, sub hac forma, uel  alia commodiori, proponitur decretum ad  remedium & salutem ecclesię sine offensione  Pontificis. secundum quod maximè cauendum in hac re est scandalum: primum in ipso  decreto faciendo, ne fortè summus Pontifex indignatus de hoc concilio, & repugnans     ne hoc decernatur, turbet totum concilium,  & impediantur alia commoda, quæ à concilio fieri possunt, & diuidatur concilium in  schisma, & factiones. Sed deinde debet ualde caueri à scandalo, si fortè Papa negligat huiusmodi decretum Patrum: & oporteat illi resistere. debet enim ualde animaduerti, ne hoc  fiat cum scandalo, & inde oriatur maius malum, & ne si semel detur licentia principibus resistendi, & non parendi Pontifici in aliquo, ipsi  acccipiant in aliis,  ubi minimum  expediat.*REVERENDI PATRIS FRATRIS FRANcisci à Victoria, De Indis  insulanis relectio  prior.Locus relegendus est ex Matth. Docete omnes gentes, baptizantes eos in nomine Patris, & Filii, & Spiritus  sancti. Matth. ultimo  capite.SVMMA.-    1 Dubius in rebus ut sic tutus in conscientia, quomodo  debeat consultare illos, ad quos spectat hæc docere.-    2 Dubius in rebus, quomodo post consultationem rei dubiæ debeat sequi id, quod diffinitum fuerit à sapientibus esse illicitum, etiam si aliàs esset licitum.-    3 Dubius in rebus, si post consultationem rei dubiæ diffiniatur à sapientibus illud esse licitum, quod aliàs est  illicitum, ut sit tutus in conscientia, an debeat sequi  sententiam illorum.-    4 Indi barbari, utrum essent ueri domini ante aduentum  Hispanorum priuatim, & publicè. Et utrum essent  inter eos aliqui uiri principes, & domini aliorum.-    5 Error quorundam recensetur, qui dicebant, nullum in  peccato mortali existentẽ habere dominium in quacunque re.-    6 Peccatum mortale, quòd non impediat dominium ciuile, & uerum dominium.-    7 Dominium utrum perdatur ratione infidelitatis.-       8 Hæreticus, quòd iure diuino non amittat dominium  bonorum suorum ob hæresim commißam.-    9 Hæreticus an de iure humano perdat dominium bonorum suorum.-    10 Hæreticus, quòd à die commißi criminis incurrat cõfiscationem bonorum.-    11 Hæreticorum bona quòd non liceat fisco occupare  ante condemnationem, quamuis de crimine constet.-    12 Condemnatione facta etiam post mortem hæretici,  quòd retro agatur confiscatio ad tempus commißi  criminis, ad quamcunque peruenerit potestatem.-    13 Hæretici uenditiones, donationes, & omnis alia alienatio bonorum, quòd à die commißi criminis sint inualidæ. &c.-    14 Hæreticus quòd sit dominus bonorum suorum in foro  conscientiæ antequam condemnetur.-    15 Hæreticus, quòd licitè potest uiuere ex bonis suis.-    16 Hæreticus, quòd titulo gratioso potest transferre bona sua, putà donando.-    17 Hæretico quòd non liceat titulo oneroso, putà uenden  do, aut dando in dotem, bona sua transferre, si crimen  posset uenire in iudicium.-    18 Hæreticus in quo casu etiam titulo oneroso posset bona sua licitè alienare.-    19 Barbari, quòd nec propter peccata alia mortalia, nec  propter peccatum infidelitatis impendiantur quin  sint ueri domini tam publicè quàm priuatim.-    20 Dominij ut quis sit capax, an usus rationis requiratur.-    21 Puer an poßit esse dominus ante usum rationis.