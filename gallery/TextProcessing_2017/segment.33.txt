quartꝰ dicit, ordinationes in p̃tio, uel prece, uel obsequio factas, esse  falsas. Et eadem quæst. c. si non multi. expressè  dicit, quòd in ordinationibus pecuniam quidem non recipiunt, sed summa in fauorem, aut  gratiam, aut laudem aucupantur, gratis acceperunt, & non gratis dant. Et in c. Saluator.     1. quæst. 3. dicitur, quòd munus linguæ, uel pecuniæ, uel obsequii facit simoniam. Sed Inno-{Innocent.}cent. c. ne tuam de ætate & qualitate. dicit,  quòd quomodocunque interponantur preces, siue pro digno, siue pro indigno, si non  interueniat aliud temporale, non est simonia.  Quem sequitur Cardin. ibidem. Et idem Hostiens. licet sit turpe, & quasi simoniacum. &{Hostiens.}Panorm. eod. cap. tuam. dicit, quòd in eodem  casu, in quo glossa dicit esse simoniacum, non  est simonia, nisi quis intendat obligare collatorem. Adria. tamen in suo quotlib. sequutus{Adrian.}glossam dicit, quòd inducere preces, ut collator tanquam fauorabilis accipiat, est simoniacum, & collatio simonia, etiam si sunt pro digno, & in beneficio simplici. Et probat, quia  in dicto. c. tuam. tradunt doctores, ꝙ qui propter adulationẽ dat, est simoniacus. Præterea,  quia talis pluris æstimat precem, quàm pecuniam, & fauorẽ, quàm pretium. Et addit Adri.  hanc esse opinionem theologorum, ut S. Tho.  & Duran. Idem habet Maior q. 3. & Palud. Imo  addit, si est paratus dare uni, & propter preces  det digniori, est simoniacus. Hoc uidetur concedere Syluest. eodem tit. §. 13. dist. 16. Non re-{Syluest.}fert, inquit, quantum ad Deum, an pro digno  sint preces, uel pro indigno, licet quo ad ecclesiam referat. Et idem expressè tenet Durand.{Durand.}d. 25. q. 4. ubi dicit, quòd siue preces fiant pro     digno, siue pro indigno, si principaliter mouetur  collator fauore rogantis, quantũ ad Dei iudicium, simoniam committit propriè capiendo,  atque etiam incurrit pœnam iuris. Idem dicit  Palud. q. 5. art. ult. Idem uidetur habere Armacha. lib. 10. art. 18. & S. Tho. dist. 25. quæst. 3. art.{S. Thom.}3. dicit enim, quòd quicunque dat spirituale  pro temporali cõmodo, est simoniacus. Idem  uidetur habere 2. 2. quęst. 100. art. 5. ad 3. Temporale autem commodum, inquit, uel est ex  parte animæ, sicut amicitia, uel fauor aliquis.  Et ad tertium dicit contra canonistas, quòd si  collatio fiat propter preces ad habendum fauorem, uel amicitiam, aut laudem, uel ut uitet  pericula: manifestè, in quit, est simoniacus, siue  pro se, siue pro alio, siue pro digno, siue pro  indigno. Nec uidetur discessisse ab hac sentẽtia  2. 2. ubi suprà, ubi uidetur idẽ sentire. Et ratio  eius est, quia fauor, uel amicitia humana, aut  laus est æstimabilis pretio, & per consequens  cadere potest sub ratione emptionis & uenditionis. Sed bona uenia tantorum uirorum in  hac parte libentius sequerer sententiam canonistarum, & ideo respondeo probabiliter per  conclusiones. ¶ Prima conclusio, Illicitũ  * est  conferre spiritualia ad captandum quodcun    commodum non spirituale, siue digno, siue  indigno, ut ad captandum amicitiam, laudem,  fauorem. Ista est omnium doctorum: & satis probatur ex dictis in cap. Saluator. & in c.  nemo. & in c. sunt & nonnulli. & quia uidetur  esse cõtra dictum Domini, Matt. 10. Præterea,  quia omnes rationes, quæ fiunt contra simoniam pecuniarum, uidentur procedere contra  istam. Primo, quia facit iniuriam rebus sacris,  tam uili eas æstimando. Præterea, quia hac uia  ecclesiæ bona uenirent ad potentiores, & non  ad meliores. Præterea, quia sunt bona communia, & per consequens est acceptio personarum distribuere per fauores, & amicitias humanas. ¶ Secunda conclusio, Nescio* an hoc  ipsum sit mortale, si aliàs collatio fiat digno.  Probatur, Nam stando saltem in iure diuino,  sperare, aut optare laudem humanam, aut fa uorem ex aliis actibus spiritualibus, ut ex prædicatione, celebratione sacrificii, & collatione  sacramentorũ, ne uideo cur ista condemnentur de mortali, cùm solum uideatur uana gloria, quæ est de numero uenialium. Dixi, stando in iure diuino, quia fortè ecclesia uoluit ita  expressè prohibere. ¶ Tertia conclusio, Non    * puto hoc peccatum esse propriè simoniam.  Dico propriè, quia Dominus nõ condemnauit, aut beatus Petrus, ne condemnatur ab  ecclesia. Hanc puto esse sententiam domini  Caietan. in Summa, uerbo, simonia, notabili  quinto, ubi dicit, quòd triplex est muneris  genus, ab obsequio, à lingua, à manu, ad hoc     ut simoniam constituat punitam ab ecclesia,  exigitur, quòd pretii rationem habeat, & propterea si laus, adulatio, preces non per modum  laudis, adulationis, pretii, concurrant, quantumcunque sint nephariæ, carnales, & pro indigno, & efficaces: ita quòd inducant prælatum ad donandum beneficium, ad conferendum ordinem, simonia propriè non incurritur, quia uerè nulla est hic emptio, aut uenditio. Et primò contra distinctionem glossæ arguitur, nam certè si fundere preces per se est simoniacum, ut ipse dicit, ergo & pro alio: & si  pro digno, ergo & pro indigno. Præterea, administratio aliorũ spiritualium propter fauorem, & gratiam consequendam, non est simoniacum, & hæc sunt maximè spiritualia, quàm  officia ecclesiastica. ergo neque collatio beneficiorũ. Præterea, secundum illud essent simoniaci, qui etiam post factum laudarent, aut fauerent alicui ratione prædicationis, aut alterius ministerii spiritualis, quod nemo concederet. Præterea, si quis offerat sacrificium propter consequendam salutem spiritualem, uel  potius temporalem, uel pro fructibus terræ,  nullo modo esset simoniacus, quare ergo propter fauorem aut laudem? Præterea, tales non  incurrunt pœnas simoniacorum, ne tenentur ad restitutionem. Vnde Palud. ubi suprà{Palud.}dicit, quòd qui consequutus est beneficium     propter preces carnales à se uel ab alio interpositas, si est dignus, non tenetur restituere,  sed debet pœnitere de corrupta intentione.  Ex quo patet, ꝙ irrationabiliter idem ipse dicit, quòd si est indignus, debet resignare, quia  certè nihil facit ad simoniam, an collatio fiat  digno, uel indigno, neque est mihi uerisimile,  quòd ecclesia in hac materia uoluerit de nouo aliquid prohibere, præterquã quòd Christus prohibuit. Imò in d. c. Saluator. 1. quæst. 3.  ex illo Matth. 10. Vrbanus Papa probat triplex  munus, scilicet, à manu, à lingua, ab obsequio  esse simoniã, unde nihil de nouo uidetur constitutum. ¶ Quarta conclusio, Si* preces, uel  fauor, uel laus resoluerentur tanquam pretium  in aliquod tẽporale, clarum est, quòd esset simoniacum. ut si Pontifex pro collatione beneficii ecclesiastici exigeret fauorem apud principem ad consequendam dignitatem temporalem, aut reditus consanguineis suis, aut laus  ad consequendam pecuniam, uel aliquid simile. Et patet, quia nil refert quod pretium detur mediatè uel immediatè pro re spirituali.  Hæc est Innocent. & Cardina. ind. c. tuam. de    ætate & qualitate. ¶ Quinta conclusio, Si    * preces, fauor, uel laus, aut amicitia deduceretur in pactum, fortè esset simonia, quamuis  hoc non habeo pro certo. Sed uidetur, quia  tunc cederent per modum pretii. Et ita uidetur sentire Caietanus ubi suprá. Totum hoc  confirmatur de consanguinitate, timore, precibus, quia ista essent simonia. Omnis acceptio personarum, imò omnis inordinata distributio spiritualium, esset simonia, quia semper fit ex aliquo motiuo, & non spirituali. Ad  authoritatem S. Thom. respondeo, quòd intelligit, cùm preces, & alia interueniunt, sicut  in 4. & 5. conclusione dictum est. Et in summa puto, quòd temporale in materia de simonia solum intelligitur quod est subiectum auaritiæ. Nam peccata multa solent contingere  in administratione spiritualium. Sed in hoc  erratum est, quòd uolunt de peccato facere simoniam in hac materia. Itaque simonia est  dare, uel accipere aliquid spirituale pro bono  aliquo utili, hoc est, facere quæstum de spiritualibus. Præterea, dico de munere ab obsequio per conclusiones.¶ Prima conclusio, Cum* obsequium est pecunia æstimabile, ita quòd tandem resoluitur  in commodum temporale, pro tali obsequio  conferre officium ecclesiasticum est simoniacum. Verbi gratia, Si Episcopus releuatur à salario ministrorum, quod aliâs erat daturus, &  ea ratione dat beneficia, simoniacus est. Hæc  propositio uidetur nota, quia nihil uidetur  referre, an pretium temporale mediatè uel{Aristotel.}immediatè interueniat. & ut Aristot. dicit 3.{3. Ethic.}Ethicorum, quidquid pecunia est æstimabile,  pecunia uocatur. Et confirmatur de consanguinitate, timore, precibus, quia si ista essent  simoniaca, omnis acceptio personarum, imò  omnis inordinata distributio esset simoniaca,  quia semper mouetur ex aliquo motiuo, non  spirituali: & certum est, quòd Episcopus in  tali casu non gratis dat, & ministri uolunt  cum simonia donum Dei pecunia, id est, pecunia æstimabili possidere. ¶ Secunda conclusio, Si non adsit pactum expressum, uel tacitum, non puto incurrere pœnam iuris, neque esse obnoxium restitutioni, sed esset simonia mentalis, quia releuatur à restitutione.  unde in capitulo mandato. extra. de simonia,  non condemnatur. Nescio tamen an excusatur à pœna iuris & restitutione, quando inter  alias conditiones prælatus hoc etiam addit familiari futuro, habens intentionem prouidendi, Dabo tibi in beneficiis us ad centum ducatos, uel dabo tibi salarium quinquaginta aureorum, quousque dedero tibi beneficium  centum aureorum, ita quòd alia ratione alius  nõ iret in obsequium & famulatum Episcopi.  hæc inquam uidentur malè sonantia, & certè  periculosa: quia certè si talis Episcopus illis  uerbis alliceret, quanquam donaret equum,  non excusaretur à simonia. ergo si petens salarium illa conditione inducit ad remittendum,     non uidentur excusari tales. ¶ Tertia conclusio, Præstare* obsequium ad consequendam  beneuolentiam Pontificis, ut illa ratione posset consequi quis beneficium, quamuis credam  esse illicitum, si tamẽ absit quodcun pactum,  & obligatio, nõ est simoniacum, quia tale obsequium non interuenit per modum pretii. Et  hoc intelligo, etiam si hac ratione releuetur  Episcopus à salariis pecuniariis, & postea beneficium conferat: itaque postea conferat, tanquam ex beneuolentia, & nõ tanquam ex obligatione. Sicut etiam dare Episcopo munera ad  consequendam beneuolentiam cum spe consequendi ecclesiastica beneficia cum tali beneuolentia, uel ex tali beneuolentia, turpe quidem  & nepharium est, sed non simoniacum. Vtra   conclusio uidetur ex mente Caiet. ubi suprà:  dixi uerò, quòd est illicitum quærere hac ratione beneuolentiam: quia si uellet esse familiaris, ut cognosceret facultatem, & idoneitatem eius, uel quia Episcopus etiam cõuenienter dignitates non dabit, nisi familiari, non uidetur illicitum.¶ Dictum est utcun de peccato simoniæ in  genere. Nam determinare casum in particulari, esset conatus laboris immensi: quanquam  ex potioribus, & ex quibus explicatio aliorum  possit haberi, aliquid dicemus. Sed prius, quia  dictum est, ꝙ simonia ex aliqua parte dependet     ex iure positiuo, & maximè ex authoritate  summi Pontificis. ¶ Dubitatur utrum* summꝰ   Pontifex possit esse simoniacus. Et uidetur ꝙ   nõ, quia saltem beneficiorũ & officiorum ecclesiasticorum ipse est dominus, sicut domini  Iuristæ dicunt quòd potest conferre pro suo  arbitrio, ne tenetur dare gratis. Nam una ratio, quæ affertur contra simoniacos, est, quia  uendunt quod suum non est, quæ ratio non  procedit contra Papã. Duran. ubi s̄. dicit, quòd  in quo cun casu alius esse simoniacus, similiter summus Pontifex esset. Quem sequitur Pa-{S. Thom.}lud. ubi suprà. & S. Tho. in 4. ubi suprà, quæst.  3. artic. 3. ad secundum, sine distinctione dicit,  quòd opinio, quæ dicit Papam non posse esse  simoniacum, esse erroneam, sed quòd potest  esse simoniacus sicut alius homo. Syl. §. 4. post{Syluest.}Anto. de Bu. & Hostiens. dicit, ꝙ Papa potest{Anto. de}esse simoniacus in his{But.}, quæ de se sunt simoniaca. Ratio canonistarũ, & theologorũ tenẽtium{Hostiens.}illam opinionẽ, est, ꝙ leges non obligãt legislatores, ff. de legi. uel principes. & 6. q. 3. c. cuncta. Panor. 1. de simonia, & Cardi. Respondeo  per cõclusiones. ¶ Prima conclusio, In* simonia quæ est iuris diuini, æquè uel grauius potest Papa esse simoniacus, sicut aliꝰ homo. Hęc  nota est, quia nõ est supra ius diuinũ. In his autẽ quæ nõ sunt uerè spiritualia, sed sunt annexa  spiritualibꝰ solùm iure humano, Papa posset ex      rationabili causa sine uitio simonię cõferre pro  temporalibus. Hæc probata est suprà, quia nil  habent spiritualitatis, ut officiũ hospitalitatis,  uel procuratoris, ut suprà expositum est. Et  idem uidetur de officio Sacristę, & fortè de sepultura, & de aliis huiusmodi, quæ profectò  pauca sunt, & in illis quandocũ alius esset simoniacus. Si Papa sine rationabili causa faciat  contractum aliâs simoniacum, grauiter peccaret. Hæc probatur, quia ut Sanct. Tho. probat{S. Thom.}12. q. 96. art. 5. princeps est solutus suis legibus  quo ad uim coercitiuam, sed non quo ad uim  directiuam, & est subditus legi, ex æquitate  naturali, ut habetur, extra. de constitutione, c.  cùm omnes. Quisquis ius in altero statuit, ipsi  eodem iure uti debet, ut Sapiẽtis dicit authoritas, Patere legem, quam ipse tuleris. Atque  etiam improperantur, qui dicunt, & non faciunt, quia aliis onera grauia imponunt. & ipsi  nec digito uolunt ea mouere, ut dicitur Matt.{Matth. 25}25. Vnde, inquit Sanct. Tho. quãtum ad indi-{S. Thom.}cium princeps non est solutus à lege. & dixi  grauiter peccare: quia fortasse neque à mortali  excusatur, & quia uendit non sua, & ratione  scandali, & ratione iniuriæ, quam aliis facit,  cogendo ad ius, quod ipse tenere non uult. Et  idem iudicium de omnibus aliis, quæ sunt iuris positiui. Vnde qui sine causa rationabili petunt dispensationes à Pontifice, dato quòd     adepti sint dispensationem, fortè excusantur,  non tamen excusantur malè petentes, & quia  Pontificem inducunt ad peccandum, quamuis  Doctores dicant, quòd circa ea, quæ sunt iuris  positiui, Papa posset peccare alio peccato, scilicet acceptione personarum, uel auaritiæ, non  autem simoniæ. Videtur tamen, quòd illud sit  peccatum simoniæ. Nam sicut peccaret peccatum intemperantiæ, si sine rationabili causa  non ieiunaret, aut duceret uxorem, quæ sunt  de iure positiuo. licet huiusmodi propositiones teneat glossa in cap. ex parte. Antonius de  Butr. & Ioan. de Imola, & Cardin. in c. 1. de simonia. Vnde est corollarium, Eodem modo  potest Papa dispensare rationabili causa cum  aliis in his quæ sunt simoniaca iure positiuo,  & circa spiritualia, unde posset dare facultatem  cõmutandi sine noua licentia. ¶ Sed ex primo dubio de obsequio oritur dubium, Vtrum    * hoc ipsum, scilicet sperare beneficium spirituale ex officio temporali, sit simoniacum. Ad  hoc respondent Doctores, quòd sperare principaliter est simoniacũ, sed sperare minus principaliter, non est simoniacum. Sed parum expedit, quòd sit principaliter, uel minus principaliter. & ideo melius est ut distinguatur, mediatè, uel immediatè: quia si immediatè per  obsequiũ uult habere beneficiũ, simoniacum  est. Si autẽ uult consequi beneuolentiã, ex qua     possit habere beneficium, nõ est simoniacum.  ¶ Dubitatur, An* promittere spiritualia, sit  simonia. Dico, quòd nõ, licet sit malè factum.  sed circa hanc disputationem de simonia iuris  diuini potissima difficultas est, quæ sunt illa,  in quibus est spirituale de iure diuino, & quæ   in quibus de iure positiuo. Vt inde intelligatur in quibus Papa potest dispensare, aut non,  Et in primis est controuersia de beneficiis ecclesiasticis, an sint spiritualia ex sua natura, an  solum de iure positiuo, & per consequens an  uendi possint sine uitio simoniæ. ¶ De qua  quæstione sunt conclusiones. Prima cõclusio,    * In beneficiis uniuersaliter simonia est de iure  positiuo, & per consequẽs Papa potest uendere sine rationabili causa, & sine uitio simoniæ,  uel ex rationabili causa, & sine peccato. Hæc  glossæ in. c. ex parte. de officio delegati, & Antonii de Butr. & Imol. & Cardin. c. 1. de simonia. Pro ista opinione arguitur, Quia in omni  beneficio sunt simul spirituale, & temporale,  ubicunque hæc duo inueniuntur, potest uendi ratione temporalis, dum modo non pluris  uendatur, ut patet de calice, uestibus, sacris.  ergo præbenda, quæ habet reditus, potest uendi secundum iustam æstimationem temporalis reditus, dum modo gratis detur quod spirituale est in ipso beneficio. Et cofirmatur. Quia  quod hoc temporale sit annexum huic spirituali, solum est de iure positiuo. ergo Papa poterit uendere, ac si non esset annexum, imò usque ad Vrbanum primum Ecclesia dicitur habuisse reditus. Præterea probatum est spirituale esse annexum temporali, & hoc non  obstante, illud temporale potest uendi, ut  patet extra. in c. seruire, & ex cap. ex literis. ergo simili ratione temporale adiunctum spirituali, in præbenda uendi poterit adiunctum  cum spirituali. Verum hæc argumenta solum  uidentur procedere de simplici præbenda, ut  canonicatu, aut patrimonio, in quibus nil  uidetur spiritualis propriè, cùm ne habeant  claues, ne administrationem sacramẽtorum.¶ Secunda opinio sequitur aliud extremum,    ꝙ omnis simonia in beneficio ecclesiastico  est prohibita iure diuino, & per consequens  uendi non potest sine uitio simoniæ. Hæc est  opinio theologorum, de qua statim plura.¶ Tertia opinio sequitur uiam mediatam, scilicet quòd in beneficiis habentibus administrationem ordinis, uel executionem clauium,  simonia est de iure diuino, & per consequens  Papa non eximitur ab illa, neque alium eximere potest. In aliis autem non habentibus talem administrationem, aut executionem, simonia solũ est de iure positiuo, & sic Papa poterit illa uendere sine uitio simoniæ, aliâs flagitiosè peccat. ut de canonicatu primo modo,     & si qua sunt alia similia. Hæc est Panormit.  cap. 1. de simonia, & in receptione. capit. ultimo, de simonia. ¶ De hac quæstione sit prima conclusio contra Panormi & Hostiensem,  Non* minus est simonia uendere canonicatum simplicem, quàm beneficium cum cura  animarum. Probatur, Nam si uenditur officium, ita est spirituale, sicut aliud: si autem  temporale, non est magis temporale reditus  simplicis præbendæ, quàm beneficii habentis curam animarum. ergo par ratio est de  utroque. Antecedens autem pro prima parte probatur, in qua est difficultas, quia clericatus est res spiritualis: quia quamuis sit ex  institutione Ecclesiæ, nihil aliud est, quàm  adeptio ad administrandum populo, & sacrificiis diuinis. Et Sanct. Thom. 2. 2. quæst. 100.  articulo 4. ponit clericatum inter spiritualia,  præbenda autem datur clerico, quia clericus  est primo ratione officii clericalis, & ex illo  habet ius capiendi fructus præbendæ, quod  etiam ius non potest esse, nisi spirituale, cùm  fundetur in officio clericali, ratione enim  illius officii debetur illi sustentatio à populo de iure diuino, iuxta illud 1. ad Corinth. 9.  Qui altari seruit, de altari uiuere debet: unde sequitur quòd tam spirituale est officium  clericale, & ius recipiendi fructus in simplici  præbenda, sicut in episcopatu: & sic nulla uidetur differentia inter beneficium simplex, &  cum cura animarum. Præterea, ita est de iure  positiuo subdiaconatus, sicut simplex clericatus: ergo si propter hoc licet uendere præbendas annexas clericatui simplici, licet uendere pæbendas subdiaconatus, si quæ sunt, ut  si esset præbenda assignata subdiacono pro  officio suo, quod habet. ¶ Secunda conclusio, * Papa non potest uendere sine uicio simoniæ ex quacunque causa quodcunque beneficium ecclesiasticum. Probatur, quia in  beneficio non reperiuntur nisi tria, officium,  ius recipiendi, & ipsi fructus. Papa autem  non potest dare secundum, nisi per primum,  quia non competit ius recipiendi, ut dictum  est, nisi ratione officii: sed tam primum quàm  secundum est spirituale bonum. ergo Papa  non potest illa uendere. Hanc habet Palud.{Palud.}4. distinct. 25. & Armacha. libro decimo, capi-{Armach.}tulo 16. & Adrian. quotlib. 9. & Caieta. opu-{Adrian.}sculo proprio de Simonia: qui hoc modo ar-{Caietan.}guunt, Magis spirituale est actus eligendi Episcopum, qui tamen spectat ad canonicos: &  præterea, quia non est minus spirituale officium Canonici quamuis sit de iure positiuo,  quàm si esset de iure diuino, sicut non est  minus spirituale officiũ subdiaconatus de iure  positiuo, quàm sacerdotii de iure diuino. sed  si canonicatus esset de iure diuino, uendi non     posset. ergo neque & nunc Præterea, quia in  canonicatu tria inueniuntur (ut dictum est)  clericatus, siue officium, ius recipiẽdi fructus,  & ipsi fructus: quæro utrum canonicus habuit officium gratis, uel pretio. si secundum,  est simonia. Quæro & de secundo, scilicet de  iure recipiendi fructus. Aut habetur gratis,  uel pretio. si secundum, est simonia, quia ut  probatum est, etiam est ius spirituale, quia ex  ratione officii spiritualis, sicut etiam ius decimarum in nouo curatu est spirituale. si autem  papa hoc gratis dedit, iste iam tenet titulum, & dominium præbendæ, & hoc sufficit  ad recipiendum fructus, neque est ibi aliud,  quod papa possit uendere. Vnde est implicatio, quòd papa gratis det, quod est spirituale in præbenda, & uendat quidem temporale. & in hoc consistit ratio huius simoniæ. Et confirmatur. Nam papa non habet  maiorem titulum ad fructus præbendarum,  quàm ecclesia. sed ecclesia non habet nisi  ius spirituale, scilicet ratione administrationis spiritualis. ergo neque papa: ergo nihil  habet, quod possit uendere. Et similis calumnia uidetur esse, si quis diceret, Ego do tibi  gratis titulum ac dominium ad fundum,  sed uendo tibi fructus. si enim habeo ius ad  fundum, fructus sunt mei. Præterea, si fructusctus essent annexi canonicatui, iure diuino, sicut in ueteri testamento, non possent  uendi. ergo neque nunc, quia non minus est  officium spirituale clericorum, quàm erat Leuitarum. Panormita. arguit pro ea parte, quę   est in hac sententia. Nam in capi. ex diligenti  de simonia dicitur, quòd præstatio iuramenti pro beneficio acquirendo, diuinis, atque  humanis legibus contraria esse dignoscitur.  ergo papa non eximitur ab illo iure. Præterea,  si papa potest facere. ergo dare facultatem aliis  potest: quod omnino esset absurdissimum.  sed totus iste error emanauit, quòd isti crediderunt, quòd illa, quæ sunt iuris positiui,  non sunt uerè spiritualia, in quo uehementer  erratum est. sicut enim spiritualis consecratio  ecclesiæ, aut consecratio sacerdotis, benedictio aquæ, absolutio sacramentalis, non sunt  temporalia, sed spiritualia. ita licet beneficium canonicorum sit de iure positiuo, est  ita spirituale, sicut officium sacerdotis: quod  contradicere est erroneum. Papa enim non  potest uendere spiritualia bona beneficiorum sine titulo spirituali, quia non est dominus, ut ait Sanctus Thom. 2. 2. quæst. 100.  Et probat Palud. Nam fundatores non reliquerunt bona illa papæ, sed ministris solùm,  neque spectat aliud ad papam, quàm prouisio ministrorum. Hæc uidetur contra Adria.     ut infra dicetur. si tamen papa sine titulo  spirituali de facto uenderet, non esset simonia, similiter ac si rex uenderet illas, neque  uenditio teneret. Non negamus tamen, quin  papa pro communi utilitate ecclesiæ posset  uendere, uel aliter transferre fructus, uel  partem illorum, quia etiam de bonis clericorum potest disponere tanquam administrator. Ad argumenta in contrarium. Ad primum respondetur primò, quòd differentia  est clara, quia in calice, aut in argento potest aliquis habere ius ad illud temporale, &  non ratione spiritualis: non ita autem est  in beneficio, ubi ad temporale non potest  esse ius, nisi spirituale (ut declaratum est) Ad  confirmationẽ negatur consequentia: quia licet sit annexum de iure positiuo, tamen annexum est debitum, sola ratione spiritualis.  Ad aliud de iure patronatus respondetur,  quòd differentia est clara, quia in patronatu  spirituali sequitur ipsum temporale. econtrario autem in beneficio temporali sequitur  spirituale. & hæc de beneficiis, & officiis, in  quibus est aliquid spirituale. Si quæ tamen  sunt, quæ re uera, ut suprà dictum est, nullum  continent officium spirituale, de quibus fit  mentio in dicto capit. Saluator. non negamus, quin uendi possint sine uitio simoniæ,  ut officium, & præbenda in hospitali, imo     & cathedra in uniuersitate, & alia similia: quia  ista ad nihil spirituale ordinantur, & laicis  possunt concedi. Ex quo sequitur, quòd* omnes præbendæ militares, quas commendas  uocant, possunt authoritate papæ uendi  pro temporali sine uitio simoniæ. Nam licet sint annexæ religioni, & religiosis, non  tamen ratione officii spiritualis, sed pro officio militari. Ex quo iterum sequitur, quòd    * neque ex authoritate papæ possunt commutare commendam pro beneficio. Patet,  quia commenda est merè temporalis, sicut stipendium ducis in bello. Adria. in quotlib. 9.  ad quintum principale, dicit, quòd opinio,  quę dicit, quòd papa in uenditione beneficiorum, non est simoniacus, uerissima est,  quando intendit uendere ius recipiendi fructus, non mediatè aliquo officio spirituali.  Contraria tamen opinio habet uerum, quando intendit uendere mediante aliquo officio  spirituali. Et inquit, quòd papa hoc potest facere, quòd non mediante aliquo officio spituali possit uendere præbendam, quia iura  non possunt eum impedire. secus de prælatis  inferiobus, & sic concedit, quòd authoritate papæ potest aliquis commutare beneficium  pro officio temporali, scilicet notariatus,  quod intelligitur, quòd papa dat illis præbendam temporalem pro officio illo, & non ius     spirituale. Sed probatur quòd hoc sit falsissimum. Nam quæro si papa uendidit Petro ius  recipiendi fructus præbendæ, & non mediante aliquo iure spirituali, quare canonicus tenetur dicere officium diuinum, uel interesse  in choro, quia papa non potest obligare ad  hoc sine stipendio. Præterea, talis non faceret fructus suos, si non diceret officiũ diuinũ,  ut decretum est in concilio Lateran. sub Leone decimo. ergo fructus debentur ratione officii spiritualis. ergo papa non dedit nisi illo  titulo. Sequitur quæstio particularis de pensionibus. dubium, An* circa illud contingat  simonia, si permutentur cum bonis temporalibus, ut cũ redemptione pensionum. Et uidetur quod sic, quia est beneficium ecclesiasticum. ergo circa illud potest cadere simonia.  Præterea, uel illud est temporale, uel spirituale: si spirituale, ergo non habet æstimari, aut  redimi pecunia. si temporale, ergo non licet  commutare beneficium pro pensione. Cuius  tamen oppositum usus obtinuit. Caietanus{Caiet.}in summa in uerbo de simonia, respondet,  quòd ius annuæ pensionis est merè temporale. Quod probatur ex duobus. Primum,  quia solos fructus beneficii ecclesiastici respuit. nam pensio non est beneficium spirituale, propriè loquendo, sed totum beneficium  est illius, qui pensionem soluit. & secundò,     quia solet laicis concedi, sicut ait S. Thom.{Thom.}2. 2. quæst. 100. articu. 4. ad tertium, quòd cùm  papa concedit decimas, non concedit ius secundùm quod talis pensio potest licitè redimi certa summa pecuniæ. Maior in 4. distin.{Maior.}25. ad quartum dicit, quòd pensio non est aliquid temporale, sed est beneficium. sed glossa in c. cum inde constitutione. uidetur dicere, quòd ubi præbendæ non est annexum  spirituale, uidetur quod sit aliud temporale,  & uendi, & redimi posse. Adria. in illo quot-{Adria.}lib. 9. ad quintũ, publicè admittit, quòd pensio est tẽporalis, & per consequens quòd nullo modo authoritate partium potest cõmutari beneficium pro pẽsione. Sed authoritate papæ potest, imo posset fieri pro nuda pecunia.  Nam secundùm eius imaginationem, illa pensio datur pro prębenda temporalis beneficii, & nullo modo pro aliquo iure spirituali.  & quia nullus inferior papa potest conferre  temporale beneficium nisi mediante spirituali, ideo neque dominus beneficii, neque episcopus, potest dare beneficiũ pro pẽsione. Certè res uidetur dubia & fortasse ista cõmutatio  pensionum non est ita tuta, sicut omnibus uidetur. sed utcunque respondeo per conclusiones. Prima cõclusio, Pẽsio* quæ assignatur alicui super beneficium alterius, ratione alicuius  ministeri spiritualis, licita est & honesta, sicut     ratione adiutorii & subsidii: ut cùm episcopo  titulari assignatur certa pensio super episcopatum alterius, ut adiuuet ad exercendum episcopalia. Ista conclusio est nota. nam datur stipendium iustum pro administratione spirituali. Et eodẽ modo posset assignari presbytero  ut ferret subsidium pastori parocho seni, aut  aliâs inualido, ad administrandum sacramenta. unde sequitur quòd talis pensio redimi nõ   potest pecunia, non solùm transactione partium, sed neque authoritate papę, ut suprà probatum est, quia est uerum beneficium. Secunda conclusio, Habens* beneficium, cui per aliquod tempus ministrauit, licitè potest authoritate papæ cedere beneficio, retenta certa  pensione super beneficium, & sine quocunque onerali officio spirituali. Hæc probatur,  quia quandiu inseruiuit beneficio, honestum  est, ut pro præterito ministerio, etiam in futurũ consulatur, & propitietur ei, & detur sustentatio, si postea nõ potest commode ministrare. Adhuc est uerum de illo, Dignus est operarius mercede sua. Eadem ratione uidetur,  quòd talis pensio non sit uendibilis: quia  ius ad illam est mediante officio spirituali,  neque est minus spirituale, quàm si sit pro  ministerio futuro. Sed etiam potest dici contrà, quia est merè temporalis, nam datur  tanquam alimentum, & non remanet obligatus ad aliquod officium spirituale, unde est  tertia conclusio. Papa* non potest dare alicui pensionem aliquam super beneficio ecclesiastico, qui nullum ministerium neque temporale, neque spirituale conferat in ecclesia,  uel alio pio titulo. Hæc probatur, quia papa  non est dominus, sed dispensator, & illud esset dissipare. Præterea, nam in hoc faceret iniuriam populo, & ministris: populo quidem,  quia cogeret soluere beneficium & stipendium nullo titulo debitum, cùm tamen nullum aliud titulum possit habere ecclesia ad  bona laicorum, nisi quòd quia dominus ordinauit, quòd qui euangelio seruiunt, de  euangelio uiuant. 1. ad Corin. 9. quod fieret, si{1. Corin. 9.}decimas ministris ecclesiæ debitas pro ministerio aliis otiosis distribueret. Dico autem,  sine ministerio, uel alio pio titulo, sed solùm  pro suo arbitrio. Confirmatur, Nam non est  dubitandum, quin papa possit errare, & peccare in distributione beneficiorum ecclesiasticorum: sed iste uidetur error manifestus,  ut bona ecclesiastica, quæ sunt ministrorum,  & pauperum, aliis distribuantur nullo titulo. ergo tales distributiones sunt iniustæ non  minus, quàm si quis pro quotidiano sacrificio legaret perpetuos reditus, atque papa  illos assignaret alicui, qui neque sacrificaret, neque aliud pium officium conferret.Quarta cõclusio, Non* uidetur irrationabile,  ut papa det clerico pensionem aliquam in alieno beneficio, solùm quia clericus est. Probatur, quia si clerici certo numero, & nõ ita sine discrimine, & passim ordinarentur, rationabile esset, ut ecclesia sustẽtaret ministros suos  de quorum numero sunt omnes clerici. maximè quia aliâs non haberent unde honestè uiuerent, sed talis pensio etiã uidetur quòd esset  uerum Beneficium, quia titulus esset uerè spiritualis scilicet ratione ministerii, quia talis clericus uel impendit, uel adeptus est impẽdere,  & per consequens non uidetur quòd talis pẽsio possit uendi. Quinta conclusio, Vtcunque    * iusto, siue iniusto titulo papa alicui concedat  pẽsionem sine obligatione ad aliquod ministeriũ spirituale, neque ratione alicuius tituli spiritualis, talis pensio est merè temporalis,  quia secundùm se est tẽporalis, neque est annexa alicui spirituali, postquam ius ad illam  non est spirituale. ex quo sequitur, quòd uendere, aut redimere talem pensionem, non est  simoniacum pretio quolibet temporali. Sexta  conclusio, Si quis* contulit, aut permutauit  beneficium pro pẽsione, etiam authoritate papæ nullo modo possum intelligere quomodo  talis pensio possit uendi, aut redimi pecunia,  neque sufficio soluere argumentum superius  factum. Aut enim talis pẽsio est spiritualis, aut     temporalis. Si spiritualis, redimi non potest: si  temporalis, permutari cum beneficio non potest. ergo talis pensio non potest cadere sub  emptione aut redemptione. Vnde commentitium puto quod dicit Adrianus, quòd authoritate papæ possit permutari pensio cum beneficii præbenda, secludendo ipsum spirituale,  quia (ut suprà probatum est) papa non potest  dare illud temporale, nisi propter illud spirituale. Imò neque dat, quia nunquam dat ius ad  illud temporale, nisi ratione tituli & officii spiritualis. Dico tẽporale, quod est in beneficio,  unde cõmutari pro pensione non potest. Confirmatur. nam si quis obtinuit beneficiũ quia  dedit pensionem, si postea nõ dicat officium  canonicum, non facit fructus suos, ut determinatum est in concilio Lateranensi, sub Leone  decimo. ergo signum est, quòd talis non ha bet titulum ad fructus beneficii, nisi ratione  officii spiritualis. Fictitium ergo est & sophisma, quòd ille permutauerit quod temporale  erat in beneficio pro pensione. Sed eodem modo permutauit sicut pro alio beneficio. neque  de hoc est dubium. Itaque non uideo quo mo do alterum cum altero possit stare, ut beneficium mutetur pro pensione, & iterum pensio  pro pecunia. Et Adria. bene consequẽter concedit, ꝙ sicut à principio est facta permutatio  beneficii cũ pensione, poterit fieri cũ pecunia     authoritate pape. Confir. iudicio meo uehemẽter, qua quod permutatur ab initio, nõ poterit  fieri cũ pacto redẽptionis pensionis, ut etiã fatetur D. Caiet. Neque quisquã alius negat. Ex  hoc sic arguitur, Vel in illa permutatione permutatur tẽporale uel spirituale. Si spirituale, ergo permutatio pro pensione temporali est simoniaca. Si tẽporale, ut dicit Adria. ergo ne   pactum de redẽptione erit simoniacũ, cùm nihil spirituale interueniat. Septima conclusio,  Quācun* pensionẽ papa imponat, uel ex officio suo, uel ad supplicatione alterius, quę nõ   sit causa permutationis, & sine obligatione ad  aliquod officium uel ministeriũ spirituale: omnis, inquã, talis uendi potest & redimi sine simonia. Ista patet ex superioribus, quia talis pẽsio est purè temporalis. Diximus autem sine simonia, quia nõ dubito, quin talis negotiatio  sit uitiosa, & præstãs magnas occasiões ad fraudes simoniacas. Vnde est corollariũ, Habentes  tales pensiones temporales nõ tenentur ad officium canonicũ. Hoc corollariũ uidetur clarum. nã si pensio est tẽporalis, nõ est beneficiũ   ecclesiasticũ. Et hoc ꝓsectò in hac materia absurdũ est, ut nõ possimus aliter istos pensionarios absoluere à uitio simonię, nisi excusando   eos à quocũ officio & ministerio ecclesiastico. Ex quo iterũ sequit̃, ꝙ nullo iusto ti. possidẽt  tales pẽsiones, at adeo si istę redẽptiones pẽsionum non redigerent nos ad istas angustias,  non pateremur perplexitatem, sed simpliciter  diceremus pensiones esse uera beneficia, quæ   dantur clericis ratione officii: & sic tenentur  ad officium canonicũ, quod multo honestius  esset in pōtifice, & possessoribus pensionum.SECVNDA PARS RELECTIONIS  De pœna simoniacorum.SVMMA.-    1 Accipiens aliquid temporale ratione contractus simoniaci, an teneatur restituere quicquid simoniacè accepit.-    2 Simoniacè consecutus beneficium ecclesiasticum, quòd  nihil iuris acquirat in illo, neque faciat fructus suos,  sed teneatur resignare.-    3 Simoniacus an de iure naturali & diuino teneatur restituere, an de solo positiuo.-    4 Restitutio pecuniæ acquisitæ per simoniam, quòd nõ   sit de iure diuino.-    5 Beneficium simoniacè acquisitum, an sit restitutioni  obnoxium de iure diuino.-    6 Pecunia ex contractu simoniaco acquisita cui debeat  restitui.-    7 Restitutionem qui bona fide fecit dando pauperibus,  uel illi, à quo accepit, an teneat factum.-    8 Beneficium adeptus, qui quidẽ non dederat pecuniam  episcopo, sed alius pro eo, ipso ignorante, an teneatur restituere.-    9 Contrahentes cum Papa, an sint simoniaci, aut incurrant, pœnam iuris.-    10 Accipere aliquid pro sepultura, an sit licitum, &     quando.-    11 Sepulturæ ius priuatum an poßit quis obtinere, &  quomodo.-    12 Religionem si quis ingrediatur, an ille, qui eum recipit, poßit pro ingressu aliquid recipere.