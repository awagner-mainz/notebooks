€€€ - [Book title]LIBER PRIMUS:In quo de personis, et servitiis Indorum.  Caput Primum.  De statu et libertate Indorum in communi; et de origine et damnatione servitii personalis eorum, quod sub tributorum colore iniuste ab aliquibus usurpatur.€€€ - [Indians are free]  Quae prioribus (1) illis libris scripsimus, quos nuper circa iustam harum Indiarum Occidentalium inquisitionem, acquisitionem, et retentionem luce donavimus, ea, ut ibidem advertimus, praestolantur, quae ad earundem gubernationem spectant. In quibus proponendis et exponendis, ut recto ordine procedatur, ab Indorum personis, earumque statu, et conditione initium capessemus; (2) quarum in omnibus iuris quaestionibus priorem, potioremque; inspectionem esse debere, optime docuit I.C. in l.2 D. de stat. hom. l. si quaeremus 6. D. de testam. l. quidam referunt 14. D. de iure codicil. § ult. Instit. de iur. natur. l.2 § post originem, de orig. iur.  Et plane (3) ipsos Indos Naturali, ac Civili Iure inspecto, et seriis, ac repetitis Regum nostrorum iussionibus et schedulis liberos esse, et ut liberos tractari debere, satis luculenter probatum reliquimus in lib.3 prioris voluminis, c.7 per tot. et optime supponit elegantissimus P. Ioseph. ACOSTA lib.2 de procur. Ind. salut. c.7.pag.235 quem ibídem n.53 retulimus, et iterum graviter repetit lib.3.cap.17 sic inquiens: Atque inprimis Indos non esse servitute mulctatos, sed liberos prorsus, et sui iuris, ex iis, quae in lib.2 disputata sunt, summimus. Etenim et publicae leges ita statuunt, et consuetudo diuturna, et ratio constans, ac certa, quod qui nulla iniuria lacessunt, non possint reddi belli iure captivi.  Sed cum rerum usus, et (4) mixtae iam, ac communis eorundem Indorum, et Hispanorum Reipublicae utilitas, et neccessitas, aliqua munia, sive servitia induxisse, aut etiam extorsisse videatur, quibus illi addici, et distribui coeperunt, quae isthaec, et qualia sint, et quatenus iuxta iuris regulas subsistere possint? Hoc libro sigillatim percurrere, et distinctis capitibus trutinare conabimur.€€€ - [Definition of «servicios personales»]  Et ut a servitio (5) personali incipiamus, hoc quidem nomine in his Provinciis generaliter intelligere solemus, quicquid utilitatis ex ipsorum Indorum labore, operaque percipitur, sive agrum tuum excolant, sive gregem (p.2)// pascant, sive domum aedificent, sive pabulum, ac ligna comportent, sive onusti eant, sive cursores litteras deferant, sive textrinis, aut fodinis inserviant, ut egregie advertit ACOSTA ubi sup. Sed in specie tamen, et magis contracto vocabolo, proprie hoc servitii personalis nomen ad eos applicari solet, qui semotâ publicarum causarum, et functionum contemplatione, ob suum dumtaxat privatum commodum, et utilitatem Indorum personas gravare, et eos, atque eorum liberos, sine ulla sexus, vel aetatis differentia, perpetuae servituti mancipare videntur; legibus, quae contrarium sanxerunt, subdolis quibusdam cavillationibus, et fraudolento colore delusis.€€€ - [rights & duties of both Indians & Spaniards]  Hoc autem servitium (6) inde (ut apparet) originem habuit, quod cum principio detectionis harum regionum, Indi Hispanis commendari coepissent, ut illos protegerent, et in Fide Catholica diligenter instruerent, et huius curae ratione Indi ipsi certum illis pensum, sive tributum praestare iuberentur (de quo inferius secundo Libro plenius agemus) eiusmodi Hispani, qui ita Indos in commendam acceperant, tributi loco, plenam in eos, et eorum bona dominationem usurparunt, nullum opus, quantumvis durum, et laboriosum praetermittentes, quod illis, tanquam servis de lapide emtis (sic, emptis?), non imperarent; maxime quando praedicta tributi praestatio non in pecunia numerata, aut aliis speciebus, et terrae fructibus designata fuit, sed in certis quibusdam operis, et famulitiis, quae interdum Indi, aliquot anni temporibus, patronis suis praestate iussi fuerunt. Sub hoc enim velamine eos vexare, et detinere solebant causantes iniunctum sibi munus, vel pensum non absolvisse, vel minus recte fecisse.€€€ - [literature & royal decrees against the servicios personales]  De quo personali (7) servitio, et de damnis illius occasione Indis in variis provinciis illatis, late agit, et graviter dolet, ac queritur Episcopus Chiapensis in suo tractatu triginta propositionum, proposit.28 et seqq. Ioseph. ACOSTA d. cap.17 Fr. Michael ab AGIA Franciscanus in tribus responsis de servitio personali, Limae typis excusis, anno 1604 pag.8 cum seqq. et pag.42 et seqq. ubi se peculiarem tractatum de eodem argumento scribere memorat, qui nec dum in lucem prodiisse videtur, Ioan. MATIENZUS in tract. manuscripto de moderat. Regni PERÚ (sic), lib.I.c.13 Fr. Ioan a TORQUEMADA in Monarch. Ind. lib.5.cap.14.pag.678 et cap.24.pag.709 et cap.59.pag.796 et Ant. de HERRERA in sua Hist. gener. Indiar. decad.1.lib.7.cap.8.pag.237 lib.9.cap.10.pag.322 et seqq. et decad.4.lib.6.cap.2.pag.128 cap.11pag.150 et lib.10.c.6.pag.269 et seqq. et alibi passim.  Ubi eximiam, (8) et indefessam Regum nostrorum curam, et solicitudinem, iam inde ab antiquis temporibus, memorant, in curando, ut hoc servitium personale omnino cessaret, et tam Indi, quos in nova Hispania (sic), Naborios vocant, quam alii Regni Peruani, et aliarum provinciarum, qui eo premebantur, in libertatem deducerentur, et certâ (sic), ac levi tributi taxâ, formâ que praescriptâ, nihil praeterea aliud, neque Regio Fisco, neque patronis, quibus commendati erant, solvere cogerentur.  Sed hoc manifestius (9) constabit ex innumeris legibus, schedulis, et instructionibus, quae ad hoc diversis temporibus expeditae reperiuntur. Quarum, ut aliquas memorem, notabilis admodum est illa, quae inter novas leges (quas vocant) anni 1542 edita fuit, et plures turbas, et seditions excitavit, dum generaliter sanxit: Que ninguna persona se pudiese server de los Indios por via de Naboría, ni Tapia, ni otro modo alguno contra su voluntad, quae extat in 4.to impress. pag.292. Alia quoque expedita est Vallisoleti 22 Februarii anno 1563 quae habetur eodem tom. pag.264 et in Ordinat. Mexic. fol.173 quibus longe dissertius damna, et inconvenientia referuntur, quae ex his servitiis personalibus sequebantur, sive Indi in illorum praestatione taxati essent, sive a Commendatariis pro tributorum solutione, et commutatione ad ea praebenda compellerentur, et ne id in posterum fiat, praecipitur, etiam cum Indis, qui Regiae Coronae assignati fuerint, sed taxae solius moderatâ quantitate solutâ, in reliquis liberi ese, et libere degere permittantur. Eodem anno 1549 schedula alia Guatemalensi Cancellariae missa videtur, d.4.tom.pag.297 quâ patronorum durities, et excessus prohibetur, qui mulieres populorum sibi commendatorum, privatis carceribus detinebant, ut sibi lanificia, et alia servilia, et laboriosa opera nomine tributorum praestarent. Et anno 1555 Regiis epistolis, quarum verba habentur d.4.to.pag.296. Mexicanis Auditoribus iniunctum est, ne ullo modo haec servitia personalia permitterent, neque eorum praestationi, etiam Indos delinquentes, in perpetuum manciparent: Si no que en todo se guarden, i cumplan las provisiones, i cédulas que están dadas, para que no haya los dichos servicios personales, ni se tasen ningunos Indios en esto, sino en los frutos de la tierra, conforme a las provisiones que están dadas.€€€ - [Practical case from Peru – Viceroy Toledo in 1560s]  Postmodum vero (10) anno 1568 cum Excellentissimus ille, et nunquam pro meritis laudatus Prorex Dom. D. Franciscus a TOLETO ad Regnum Peruanum gubernandum mitteretur, qui illud, ut Numa alter, multis, et praeclaris (p.3)// legibus et ordinationibus stabilivit, inter reliqua, hoc in mandatis accepit, ut habetur eod. tom.pag.294. I los repartimientos que vacaren, cuando los huvieredes de proveer, darlos heis sin servicio personal, pues las personas a quien proveyeredes los tales Indios vacos, holgarán de tomarlos sin el dicho servicio, i de esta manera se podrá ir cumpliendo lo que por Nos está mandado cerca de ello. I en los títulos de las Encomiendas que hicieredes, vaya expresado, que no han de tener servicios personales.  Et licet hic (11) vigilantissimus, ac praestantissimus Prorex in huius servitii formis, dannisque tollendis, mirum in modum laboraverit, et totum fere Peruanum Regnum personaliter lustrans, Indos ab hac, et aliis oppressionibus liberare studuerit, et certis fixisque; tributorum, sive capitationum praestationibus in pecunia, et aliis speciebus, pro regionum varietate taxaverit, adhuc tamen in Caraquensi, Quitensi, Popayanensi, Arequipensi, Tucumanensi, Paraguayensi, Argentina et Chilensi provincia, et in Guatemalensi, et aliis Novae-Hispaniae, et Novi Regni Granatensis, eius vestigia remanserunt, prout latius refert AGIA ubi supra resp.I.pag.8 et 42. Unde cum ad eiusdem Peruani Regni gubernationem Dom. D. Ludovicus a VELASCO aliquibus postmodum annis mandaretur, idem caput in Instructionibus sibi datis, accepit, anno 1595 ut patet ex I tom. impresso pag.320 et in 4.to.pag.301 extat schedula alia anno 1581 missa ad Licentiat. MONZONIUM Novi Regni Quaestorem (quem Visitatorem appellant) qua cavetur, ut personalia servitia, quae ibi ab Indis Regiae Coronae adscriptis, exigebantur, omnino aboleri faciat, et ad certam tributorum taxam reducat. Et deinde apud D. Laurent. 19 Octobr. anno 1591 alia Quitensi Cancellariae expedita fuit, quae illud idem servitium, eiusque duritiem, et inveteratam corruptelam prolixe narrat, et damnat, atque in posterum emendari iubet.€€€ - [Decree of the servicio personal, 1601]  Et anno 1601 die 24 Novembr. Vallisoleti altera illa famigerata schedula prodiit, ad distum Dom. Proregem D. Lud. a VELASCO directa, quae vulgo, La del servicio personal appellatur, et in ea, distinctis capitibus, omnes eius species recensentur, et quid in unaquaque cavendum, quid tolerandum summo studio discutitur. Et cum in secundo, Indorum libertatem generaliter asseruisset (asservisset?), et ut voluntarie, quibus velint, et quo pretio velint, suas operas locent; in tertio Commendatariorum hac in parte excessibus enarratis, haec verba subiecit: Para cuyo remedio ordeno i mando, que de aquí adelante no haya, ni se consienta en essas provincias, ni en ninguna parte de ellas los servicios personales, que se reparten por via de tributos a los Indios de las Encomiendas, i que los jueces, o personas que hicieren las tasas de los tributos, no los tasen por ningun caso en servicio personal, ni le haya en estas cosas, sin embargo de cualquiera introducción, costumbre, o cosa que cerca de ello se haya permitido; so pena que el Encomendero que usare de ellos, i contraviniere a esto, por el mismo caso haya perdido, i pierda su Encomienda: lo cual es mi voluntad que así se cumpla i ejecute, i que el tributo de los dichos servicios personales se commute i pague como se tasare en frutos de lo que los mismos Indios tuvieren, i cogieren en sus tierras, o en dinero, lo que de esto fuere para los Indios más commodo, i de mayor alivio, i menos vejación.€€€ - [implementation of the decree of the servicio personal]  DENIQUE (ut alia omittam) cum superioris schedulae implementum ob aliquas difficultates, quae sese (cese?) obtulerunt in eius executione, comperendinatum fuisset, alia (13) non minus nobilis, et certe magis provida, promulgata fuit Aranjuecii 26 Maii anno 1609 Dom. Peruano Proregi Marchioni MONTISCLARIO directa, cuius ordinationem et expeditionem pro summo suo ingenio, et ardenti in Indos propensione (14) curavit Excellentiss. ille, et nunquam pro meritis satis laudatus Princeps Dom. D. Petrus FERDINÁNDEZ a CASTRO, Lemensius Comes, et in supremo Indiarum Consilio eâ tempestate meritissimus et vigilantissimus Praeses (Praefes?), qui me ad Senatoris Peruani munus, Regi nostro PHILIPPO III proposuit, et de profectione tractantem, magnis, et enixis votis commonuit, ut praedictae schedulae omnimodam observationem pro virili curarem, in cuius 27.cap aperte deciditur: Que no puedan los Indios por sus delitos ser condenados a ningún servicio personal de particulares, et in cap. seq. illud anni 1601 sub gravioribus poenis contra iudices negligentes repetitur, et quod tributa Indorum omnino in fructibus, quos eorum provinciae produxerint, taxentur, et persolvantur, aut in pecunia, prout ipsis magis conducere visum fuerit.  Porro (15) cum ad Regias aures pervenisset, eiusmodi servitii genus cum magna Indorum iactura adhuc in Chilensi Regno durare, peculiaris alia schedula expedita fuit 8 Decem. ann. 1610 et eidem Marchioni MONTISCLARIO directâ, quâ ut illud reformaret, stricte praeci piebatur. Cuius executionem curans Excellentiss. Princeps ESQUILLACENSIS, ipsiua Marchionis in Proregali dignitate successor, ex anno 1617 usque ad annum 1620 lectissimos aliquos viros, et me unum inter illos, ac mínimum quidem elegit, et plures sesiones indixit, a quibus, et in quibus hac de re componenda sedulo tractaretur. Et cum ea quae opportuna visa sunt, ordinata (p.4)// fuissent, nescio an adhuc omnino usu recepta fuerint, illius Regni incolis valide reclamantibus, qui magnum sibi, et praecipue rei rusticae et pecuariae, ex hac reformatione praeiudicium generari causantur, quórum conservationi studendum, eadem ipsa schedula cavet.€€€ - [definition of freedom ex Aristotle]  Sed ne existimen aliquis, nos Regiis dumtaxat iussionibus, et schedulis adversus praedictum persnale servitium insurgere, operae pretium erit, aliquas rationes (16) in médium adducere, quibus eius iniquitas, et durities magis, ac magis, ex iuris etiam communis regulis, detegatur. Et in primis considero, quod cum Indi (ut saepe diximus) liberi sint, et libertas (17) sit naturalis facultas eius, quod de se, ac rebus suis quisque facere velit, l. libertas 4.D. de_stat.hom.§ et libertas, Inst. de_iur.person.l.I.tit.22.p.4 cum aliis, quae ultra Scribentes, ibídem erudite notat CONAN lib.2.commen.c.1 ex n.3 CORRAS. in Rubr. de_servit.n.13 ALEX. lib.4 GENIAL c.10 et BELLARMIN. I.tom.controvers.lib.3.de_laic.c.7 ferendi non fuerunt isti Patroni, sive Commendatarii, qui Indis, et Indorum bonis tanquam servis abutebantur, d.l.libertas 4§.servitus, D. de_stat.hom.l.1.§ nam apud, D. de his qui sunt sui, §.in_potestate, Inst.eod.§.servitus, et §.servi autem, Inst. de_iur.person. Cum inquum sit, (18) liberorum hominum libertatem infringere, aut nimis onerare, vel eis liberam rerum suarum administratione auferre, l.TITIO centum 70.§ TITIO centum.2 D. de_cond.et_demonstr.l.2 D. si_a_parent.quis_fuer.manum.l.1.§. quae onerandae, et l.2.in fin D.quar.rer.act_non_detur.l.2 D. de_liber.hom.exhib. quae iniuriarum actionem ei, qui hoc usu impeditur, concedit, cum aliis, quae plene congerin BART.et eius Addit (sic) in §.TITIO centum, ALEX. cons.102.vol.2 et Nos infr. cap.3.n.48 et seqq.€€€ - [encomiendas in theory]  Debueruntque praedicti Patroni (19) moderatâ tributi, sive servitii exactione contenti, quod Indi sibi propter tuitionem, vel administrationem praestare iubentur, ab illorum vexatione supersedere, et non tam operas servorum, quam libertorum exigere, (20) quae nullum ius in personam, imo neque in rem praestare videntur, iuxta gl. et DD. in Rubr. D. de_oper.servor. et de_oper.libert. gl.1 in l.2 D. de_usufr.leg. et in l.2.verb.Diminutione, D. de_oper.serv.§.1 Inst. de_acquisit.per_adrogat.l.1.tit.31.p.3 cum aliis, quae tradit Ant. GOM. lib.2.var.c.15.n.1 ZASSI.us (ZALSIUS?) lib.1.singul.intell.c.3.n.7 et GOVEANUS lib.1.lect.c.7 licet ALEX. in l.1.§.si_ususfructus, (sic) n.3.D. ad_leg. FALC. & CEPOLA in tract. de_servit.1.p.c.2.n.7 in libertorum quoque operis ius in re concedendum existiment.€€€ - [Spaniards’ illegal imposition of labour over the Indians]  SECUNDO perpendo, (21) nihil magis in iure curari, quam ut illicitae, et violenter, ac tyrannice impositae exactiones, et praestationes prohibeantur et reprimantur, l.illicitas 6 in princ. D. de_off.Praesid.c quia cognovimus 10.q.3.tot.tit.11.lib.6 Recop.l.15 et 16.tit.27.lib.9 l.19.tit.6.lib.3.Recop. cum pluribus aliis, quae de novis, aut iniustis impositionibus vitandis, ultra alios, tradit COVAR. in Reg.posses.2.p.§.4.n.1 et 5 AVEÑDAÑ. de_exeq.mand.2.p.c.4.n.9 Ioan. OROSCIUS in l. solent, (sic) n.18 D. de_off.Procons. MENCHAC. lib.2.contr.illust.c.83.n.27 Ioan. GUTIER. lib.1.pract.q.92.n.2 VILLALOB. lib.4.commun.opin.pag.84.col.1 GAIL. lib.1.pract.observ.17 MYSING. cent.5.obser.8 ubi quod sine licentia Principis nemo potest subditis, aut colonis novas collectas imponere, et BOBADILLA, plurimus referens, in Polit.lib.2.cap.16.num.82 et seqq. et num.117.  Quamobrem (22) severissime simul, atque sanctissime Romani Pontifices inter atrocissimos casus sedi Apostolicae reservatos, illum semper numerandum putarunt, cum Domini christiani populorum sibi subditorum cervices, vel novis pensionum oneribus premunt, vel auctioribus cumulant, ut constat ex Bulla Coenae ann. 1568 casu 4 SYLVEST. verb. Excommunicatio 7.§.54 et verb. Gabella 3.§.7 NAVARR. in manual.cap.27.n.58 et in nostris terminis ex ACOSTA d.lib.3.cap.15 in fine.  Unde rectissime (23) Reges nostri Patronis, sive Commendatariis inhibere potuerunt, ne insolitis illis, et violentis servitiis personalibus Indos sibi commendatos gravarent, ut in ead. l.illicitas, §.de_potentiores, c.Regum_officium 23.q.5 cum aliis; et ut nihil ad eisdem, praeter consueta, et a Regibus ipsis taxata, aut moderata servitia exigere possent, ut expresse dispositum (24) est in l.unica, C.ne operae a collator.exig.lib.10 ibi: Operarum praebitionem, quae illicite a provincialibus hactenus expetita est, sinceritas tua cessare praecipiat, l.1 et 2 C. ne rusticani ad ull. obseq.devocent.lib.12.l.1 et per tot. C. ne quis lib. invitus act.reip. gerere cogatur, lib.11.Auth.de_mandat.Princ.§.illud, Auth.de_collatorib.§.ad hoc iubemus, optim.text.in Auth.ut iudices sine quoquo suffrag.in princip.ibi: Illa agere quaerentes, quae utilitatem nostris subiectis introducendo, omni eos onere liberent, et omni danno exstrinsecus illato, citra publicum censum, et iustam, legitimamque collationem.€€€ - [on vassals]  Quibus conveniunt alia iura, (25) quae provinciales duplici onere praegravare, vel duas eodem tempore collectas solvere vetant, l.navis, §.cum_autem, D. ad leg.Rhod.de_iact.l.Titia, §.qui_invita, D. deleg.2.gl. et DD. in l.1.C.de_mulierib. et in quo loco lib.10.gl. in l.honorem, D. de_mun.et_hon. BART. et PLATEA in d.l.1.C.ne operae a collat.exig. Ubi (26) multum in terminis illum textum expendunt, ad probandum Barones (p.5)// et Dominos vassallorum non posse suis subditis operas imponere ultra conventionem, vel consuetudinem antiquam. Quod et sequitut ALEX. Cons.148.n.10.lib.6 Greg. LÓP. in l.fin.tit.7.p.5. verb. Nuevamente, BAEÇA de decim.tut.et_curat.c.30.n.4. Alois. RICC. in prax.for.Eccl.decis.628.n.3 et TUSCH. lit.A.concl.240.€€€ - [on colons & adscripticios]  Et idem (27) in colonis, et adscriptitiis, quod novis servitiis violenter onerandi non sint, sed in pristina sua conditione relinquendi, et conservandi, probat opt.text.in l.cum satis 22.vers. Caveant, C. de agric.et_censit.lib.11.c.dilecto, de_offic.Archid. ubi quod terminata servitia suos terminos excedere non debent, ANGEL. qui alia plura adducit, cons.9.Franc.MARC.decis.72.p.1 Uvaremund. in verosim.iur.fol.79.n.33 MENOCH. cons.671.n.9 et 10 vol.7 ROSENTAL. de_feud.1.par.cap.8.concl.4.fol.616 HUSAN. in tract.de_hominib.propr.fol.171.n.68 GAIL. lib.1.observ.c.17 ex n.1 et lib.2.c.62 et MYSING. cent.5.obs.pract.c.8.€€€ - [on both – vassals & colons]  Quare (28) si domini suis vassallis, vel colonis, praeciperent, quod facerent eis aliquod servitium in vineis, sive olivis, vel aliis possessionibus, eisque iustum salarium, seu mercedem non solverent, furtum utique vel rapiña committerent, et ad restitutionem tenerentur, ut tradit Archid. FLORENT. quem refert et sequitur AVILES. in dic.24.Praet. verb. Titulo, et aliis poenis puniri possent, quibus novas exactiones, sive vectigalia fine Principis licentia imponentes, subiici solent, iuxta text. in l.si_publicanus, D. de publican.l.ult. C.nova_vectig.inst.non_poss.cap.innovamus, de censib. cum traditis a COVAR. BOBADILLA, et aliis supra relatis, SALICET. SCHARD. et Card. ALBANO in notis ad BART. d.l.ult. et Dec. cons.358. incipit. Placet.€€€ - [on time passing & habits]  TERTIO (29) facit, quia non possunt dicti Patroni, sive Commendatarii se, ullâ iuris ratione, in possessione huiusmodi servitii personalis ab Indis exigendi, eo titulo, et colore defendere, quod pluribus annis eo usi sint, locorum iudicibus videntibus, et patientibus, imo et eorum auctoritate interveniente, a quorum manibus Indos ipsos ad dictum servitium accipere solent. Quod plerumque (30) fraudis, et violentiae praeumtionem excludit, l. non est verosimile 23 D. de eo quod met. causa, l. si Praefes (Praeses?), D. de transact. l.si_servus, in fi.C. quod cum eo, l.1.C.de his qui propt.met.iud.non appell. cum late traditis a CORN. cons.214.n.6.lib.3 Ant. GÓM. 2.var.c.14.n.28 MENOC. de_probat.concl.1054.vol.2 GAIL. lib.2.observ.93.n.17 et MENES. in l.transactionem quae dominii, n.2.C.de_transact. Nam etsi in aliis (31) annuis praestationibus, quae diu, et uniformiter continuantur, induci soleat praescriptio, etiam contra rusticos, et mulieres, l.cum de in rem verso, D.de_usur.l.si certis annis, C. de_pact.l.litibus, C. de_agric.et censit.ubi late DD. BALB. de_praescrip. in 1.p.3.part.princ.q.10.n.5 et 31 COVARR. d.§.4.n.2 et HOROS. et MENCHAC. in locis sup. citatis, et Nos in alio latius dicemus. Hoc tamen in casu, (32) ad excusandum servitium, de quo agimus, talis consuetudo, seu praescriptio allegari non potest, nam potius corruptela dicenda est, ut in c.fin.de_consuet. quae passim in dictis Regiis scheduliis, et praecipue in illa anni 1601 c.2 expresse damnatur, et prohibetur in verbis, quae sup.n.12 retulimus, quae sumta videntur ex AUTH. de nulli iud.§ cuius, et aliorum iurium ad eandem rem mentionem faciemus infr.c.4.n.60 et seqq.€€€ - [on usucapione, which does not apply in the case of serv.pers.]  Et ubi lex (33) inhibet usucapionem, bona fides possidenti nihil prodest, l. ubi lex 24 D. de usucap. ubi BART. et PARIS. et ALBAN. in addit. ad eundem, Barth. SOCIN. reg.17.verb. Alienari et cons.86.n.8.vol.1. Praesertim cum hic bona fides intervenire non possit, quia (34) semper pro libertate praesumendum, et in dubio iudicandum est, l. lege Iuliâ, D. de manumisiionib.1.inter_pares, D. de re iud. Et absque dubio malae fidei possessores Commendatarii censeri debent, (35) qui contra tot Regia praecepta, Indos personalibus servitiis affligunt, l.quemadmodum, C.de_agric. et censit. lib.11 ibi: Malae fidei namque possessorem esse nemo ambigit, qui contra legum interdicta mercatur, l. cum lex 47 D. de_fideiuss. l.si_sponsus 5.§.si uxor viri, D. de_donat.inter, cap.vigilanti, et cap.fin.de_praescript.cap.possessor, de_reg.iur.in 6.€€€ - [habits established over time are not excuse for illegal exploitation of Indians]  Unde in his praestationibus (36) non cadit praescriptio, ut notat Luc. de PEN. in l. hac lege, col.1 C. de aqaeductu lib.11 GRAM. vot.12.n.17 COVAR. d.§.4.n.1. nec sufficiet probatio immemorabilis consuetudinis, nisi simul probetur subditos suâ sponte, non per vim, talia onera subisse, quia alias lex inusitatas, et indebitas exactiones per tyrannidem, de violentiam, aut concussionem factas esse praesumit, ut expresse docent Ioan. Andr. Henric. ABB.et reliqui in c.quod latenter, de reg.iur.in 6 Innoc.in c.bonae, de postul. Praelat.Guid.Pap.cons.1.n.12 et cons.65.n.4 COVARR.qui de communi testatur, d.n.1 MENCHAC.lib.2.controvers.cap.83 Ioan. GARCÍA de expens.cap.9.n.3 et alii relati a BOBADILLA d.lib.2.cap.16.n.118.  Et huic simile est, (37) quod tanopere dolet, et emendari suadet D. Gregor. lib.9.Regist.epist.cap.1 ubi Victoris FEUSANIENSIS Episcopi plenam doloribus querelam se proponere inquit, Innocentio Africae Praefecto, ut et malos ab actione propera corrigat, et ab iniustitia, quam sustinent, bonos eruere curet: et sic scribit: Quaeritur siquidem supradictus fraeter noster, multas in illis locis violentias, multaque alia contra Dei timorem Africanos Iudices exercere. Denique ut duplicia illic tributa (quod auditu intolerandum est) exigantur. Et quia huius mali emendatio vestrae specialiter auctoritatem dignitatis spectat, petimus et subtili indagatione perquirere, et ita hoc (Deo vobis imperante) debe at is corrigere, quatenus afflictis succurratis, et huius emendationis exemplo, alios in futuro pravis actionibus arceatis.€€€ - [Practical case from Peru – with literature]  Ex quibus notanda, et reiicienda venit opinio Ioan. MATIENZ. (38) d.lib.M.S.de_moderat.Regn.PERÚ_p.1.c.13 dum extimat, melius cum Indis actum fuisse, si tributum in servitio personali solvere congerentur, quam in pecunia, et aliis rebus, in quibus postea ex dictis legibus et schedulis taxari, et aestimari coeperunt. Nam etsi non inficier, inter varia tributorum genera, (39) illud satis cognitum, et interdum iustissimum ese, quod ex operis subditorum constatur, ut latius alio loco dicemus, et egregie explicat Dom.SOT. lib.2.de_inst.et_iur.q.6.art.ult.vers. Haec omnia pensionum genera, et hoc etiam inter Indos practicari possit, et soleat in aliquibus provinciis, quae nihil aliud habent, quod commode quaerere, et porrigere possint, certis dumtaxat anni diebus, et dierum horis designaris, in quibus Indi suis Patronis ruri, aut domi inservire debeant, et tributum in mercede operarum solvant, atque compensent.€€€ - [work extorted in axchange for tribute]Prout (40) in Novo Regno GRANATENSI tributi vocant Demoras, quasi per hoc tempus Indi apud Commendatarios morentur, et degant. Cum tamen ob ipsorum Indorum (41) imbecillitatem, et Patronorum superbiam et avaritiam, semper in exigendis dictis operis excedatur, et quamvis valde moderatae sint, plurimas fraudes, ac colores inveniant, ut Indos plus debito, et solito gravent, et semel sibi addictos, nusquam dimittant, longe securius visum est, illam taxarum formam ubique servari, et (42) viam delictis non aperire, iuxta text. in l.conveneri, D.de_pact.dotal.l.si_unus.28.§ illud, et §.pacta quae turpem, D.de_pact. (ubi cum CUIAC. legendum est, a Republica, non ut in vulgatis, a re privata) cum traditis ab ALPHAN. in reportat.collect.757.Rom.cons.466 et COVAR. lib.2.var.c.14.n.4€€€ - [corruption of the practice – turned into habit/custom]et ita in nostris terminis advertit AGIA ubi sup. pag.2 et seqq.et pag.22 et 23 et Ioseph. ACOST. d.c.17.pag.342 docens (43) inquum sane per se non esse, ut servitium personale tributi loco accipiatur, dummodo perversitas illa caveatur, ne huiusmodi onera inaequabiliter Indos premant, sed per fortes vicesque suas; tum ut huic detrahatur de illius tributo, quod ipse servivit, ac non huius sudoris alius lucrum faciat. Itemque illud providendum, ne ob eas serviendi vices sibi, rebusque suis in necessariis desint: Quae quidem omnia (subdit) dictare, facile est perficere vero, aut infecta emendare, perquam difficile. Et reddit rationem in eod.lib.c.15 inquiens: Quamvis enim recte, et sapienter constituta Respublica, quamvis aequis legibus temperata, facile improborum temeritate violatur, cum sit nihil, quod non humana perversitas, si relinquitur sibi, convertat in peius. (…) (p.7)//Tom.Alt. 1639 – transcription Book 1 - Chapter 1- SUMMARIUM3,550 words1