€€€ - [Chapter title]   С A P V T II.   De alterius personalis Indorum servitijus urpatione, & reprobatione, quatenus in privatum, ac domesticum Hispanorum famulitium inviti disribuuntur.€€€ - [On another type of «servicios personales»: «mitayos de servicio»]  Illud (1) etiam servitium personale ad privatam utilitatem spectare videtur, quod Hispani multis in locis iam dudum introduxerunt, & hodie etiam, Regiis licet iussionibus refragantibus, non minus frequenter, quam perniciose conservant, dum ad suarum personarum, ac domorum servitium, (p.6)// & famulitium Indos sibi per vices a locorum Praetoribus distribui petunt, & facile consequuntur, quos Mitayos de servicio in hoc Regno Peruano vocamus. Quibus exigua mercede, sive salario per menses, aut hebdomadas persoluto, nihil non grave, & laboriosum iniungunt, & invitos, & reluctantes in obsequio stare compellunt contra rubrum & nigrum, C. ne operae a collatorib. exig. & ne rustic. ad obseq. denen. & alia quae in с. praeced. notavimus.€€€ - [Quotes from Matienzo – pro «mitayos» - and Acosta – against «mitayos»]  Quod quidem (2) servitij genus non omnino damnat Ioan. MATIENZ. d.tract. M.S. de moderat. Regn. Perú I.par.cap.11. dummodo Indi vicissim mutentur, illisque abeuntibus in manu propria merces labori competens persolvatur. ACOSTA etiam libr.3.de_рrосur.Ind. salut.cap.16.pag.346 sub eisdem legibus hanc consuetudine admittere non veretur, cum harum regionum incredibilis incommoditas, & servientium penuria id, veluti suo iure, deposcat, atquee concludit: Neque illud vituperandum, quod peculiares ob сausas ad domestica ministeria quibusdam locis Indi attribuuntur, ut in Xenodochiis, in religiosis domibus, tum etiam publicorum, nobiliumve hominum, aut contra graviter affectorum, & indigentium servitiis suo ordite, & ratione assignantur. Abusio tamen illa amputanda est, & pro iniqua ducenda, cum in eiusmodi Mitayos (sic enim vocant, sive mercenarios) iustum pretium imminutum est, vel maiora, quam vires ferant, imperantur, vel diutius retinentur, quam pro ratione praescripta, quae iniuriosa sunt omnia, & ex improbitate hominum potius, quam ex ullo vero iure profecta. Neque bona unquam fide ista usurpata sunt, sed magna vel temporis, vel hominum corruptione.€€€ - [Several royal orders and decrees forbidding Indian forced labour as «mitayos»]  Sed nihilominus (3) contrarium semper expressis, & per varia tempora repetitis, nostrorum Regum legibus, & schedulis, cautum invenitur. Nam ut omittam illam anni 1543 quae extat in 4.vol.impr.pag.263 & Indos in omnibus bene tractari iubet, & vt vassallos liberos de se, & suis operis libere disponere posse, quod iterum expressius adhuc cavetur in alia sched. anni 1566 ad Quitensem Cancellariam directa, eod.tom.pag.284 & 351. Postea (4) lata fuit alia Tauri 21 Septembr. ann.1555 ad Proregem Novae-Hispaniae, quae reperitur in Ordin.Mexic. pag.144 ubi diserte prohibet, ne Proreges, & Auditores Indiarum hoc personali Indorum servitio, quovis colore, aut praetextu in domibus suis utantur. Et idem antea sancitum fuerat in alia Vallisolet.19.April.an.1549 quae inseritur in aliis, quae habentur I.tom.pag.345. Et cum omnes Auditorum negotiationes interdixisset, inter alia sic habet: Ni os sirvais de los Indios de agua, ni yerba, ni leña, ni otros aprouechamientos, ni servicios, directa, ni indirectamente, so pena de la nuestra merced, y de perdimiento de vuestros oficios. Aliis quoque schedulis anni 1548 & 1573 2.tom.pag.241 districte praecipitur (5) Regiis Officialibus Sanctae-Marthae, & Argentinaae prouinciae, ne ullo modo Indos Regis Coronae tributarios, in suum privatum servitium, vel usum addicant.  Et cum per aliam schedulam Vallis. 22.Febr.ann.1549 in Regno Peruano hoc servitij genus cessare iussum fuisset, & nihilominus Regiis auribus delatum esset, Patronos, (6) sive Commendatarios Indorum eo, cum magno excessu, uti solere, schedula altera edita fuit Monzonij Aragonis 2.Decembr.an.1563 cuius copia extat d.4.tom.pag.294 & seqq. quae iubet: Que no se consienta que los Encomederos tengan en sus casas Indios de que se sirvan personalmente, оссupados en traer yerbas para sus cavallos, agua, leñа, y en la labor de sus huertas, y viñas, y heredades, y guardas de ganados, etc. Y que se provea, como los Indios que sirvieren a los Españoles, los sirvan de su propria voluntad, y no de otra manera alguna; y se de orden como a los Indios que así sirvieren a Españoles, o a otra persona, se les pague su salario y soldada enteramente, etc.  Et idem generaliter rescriptum fuit Quitenfi Cancellariae, pro tollendis omnibus his servitiis personalibus privatorum, apud D.LAURENT. 19.Octob.an.1591. d.4.tom.pag.299. & seqq. Et ad Dom.D.Lud. a VELASCO Proregem Peruanum an.1594. Et multis aliis schedulis passim prohibetur, (7) ne ipsi Praetores, sive Correctores, quos dicunt, Indorum, aut eorum Parochi, hos Mitayos accipiant, in quo ij plurimum semper excedunt, qui aliis exemplo esse debuissent.€€€ - [On the decree of the «serv.pers» in 1601 and its following up decree in 1609]  Porro cum isthae omnia satis profecisse non viderentur, ut praedictum servitium cessaret (8) rursus Vallisolet.14.Novembr.ann.1601 in generali illa schedula, quae vocatur, del servicio personal, idem multo enixius, & sub poenis gravioribus imperatur, & cap.2. cavetur: Que no se den Indios a nadie en particular, sino que si pareciere convenir, compelan a los Indios a que trabajen, y se salgan a alquilar a las plazas, y lugares públicos, y acostumbrados, para que los que los hubieren menester, así Españoles, como otros Indios, ora sean ministros Reales, i Prelados, Religiones, Sacerdotes, Doctrineros Hospitales, y otras cualesquiera Congregaciones, y personas de cualquier estado que sean, los concierten, y cojan allí por días, o por semanas, y ellos vayan con quien quisieren, y por el tiempo que les pareciere, de su voluntad, y sin que nadie los pueda tener contra ella, tasandoles los jornales, etc.  Et denique in provida illa schedula (9) ann.1609 quae de eodem servitio personali agit, cuius meminimus sup.cap.I.num.13 postquam, plura alia, ad favorem, & sublevationem Indorum concernentia, statuta sunt, cap.20 & 30 deciditur, ut nullo casu, nulliusve privatae personae contemplatione, sive Ecclesiast. fit, sive saecularis, etiam Proregum, Auditorum, & Inquisitorum, coacta Indorum servitia distribuatur: En ministerios domesticos de casas, huertas, edificios, leña, yerba, y otros semejantes. Et subdit: Porque aunque esto sea de alguna descomodidad para los Españoles, pesa más la libertad, y conservación de los Indios.€€€ - [On the good exemple given by Viceroy Montesclaros & literatura about good examples]  Quod Regium mandatum (10) cum directum fuisset D. Proregi Marchioni de MONTESCLAROS, illudque in hoc Regno Peruano exequi, & impleri enixe curasset, primum a se ipso incipiens, nullos deinceps Indos Mitayos ad servitium domus suae admittere voluit, idemque ut faceremus Regij huius Limani Conventus Senatores commone fecit. Quod facile, ut par erat, ab omnibus impetravit, ut vel sic caeteris (11) idem liberius, & efficacius imperare possemus, arg.text.in l.si uxor, §.iudex adulterij, D.ad leg.Iul.de adult.cap.iudicet 3.q.8 & iuxta illud Theodosij ad Honorium filium documentum (p.7)// apud CLAUDIAN. in 4 ipsius Honor. Consulatu: In commune iubes si quid, consesue (sic) tenendum, Primus iussa subi; tunc observantior aequiEst populus, nec ferre negat, cum viderit, ipsum Auctorem parere sibi.----Et OVID. Fastor.6.Sic agitur censura, & sic exempla parantur,  Cum iudex, alios, quod monet, ipse facit. Quibus similis TERTUL.lib.1.de_patient. Oportet (inquit) commendationem alicuius rei adortos ipsos prius in administratione eius rei deprehendi, ne dicta factis deficientibus erubescant. QUINTIL. declam.3 Miles Marianus pag.mihi 37. Нaес enim conditio superiorum est, ut quicquid faciunt, praecipere videantur, & perniciosissimum est malae rei maximus quisque Auctor. & CASSIOD.lib.6.epist.21.pag.154. Esto vitae continens, ut possis in alios esse iudex. Prima aequitas est, a se Praesules inchoare, ut debeant criminosi metuere, quem nequeunt similem reperire. Et lib.10.epist.5 sub persona Theodadi Regis: A domesticis inchoare volumus disciplinam, ut reliquos pudeat errare, quando nostris cognoscimur excedendi licentiam non praebere. Et plurima alia, quae in eandem sententiam congessit Ioan.BRITAN. omnino videndus, in notis sive comment.ad_Suet.Tranq.in_Neron. c.19.pag. mihi 223 TIRAQ. de_poen.temp.caus.31.n.39 & Nos infr. hoc eod.lib.cap.16 ex n.39.€€€ - [Jurisprudence on royal offices, from Europe and in Lima]  Et in eandem prohibitionem tendit (12) quod de officialibus Regiis, qui rusticanorum operis & obsequiis utuntur, contra l.2.C.ne_rustic. ad ulla obsequia devocentur, lib.10 tradit CHASSAN. in consuet.Burgund.tit.de_confiscat. §.1.num.31, quem refert & sequitur eruditis. D.Franc.ALFAR. in tract.de_offic.Fiscal.gl.20.n.373. Ubi hinc ortum habuisse putat Regias ordinationes, quae idem Indiarum Auditoribus prohibent. Quas tamen ita postea fuisse inquit, ut eodem modo, & eadem mercede, qua aliis civibus communiter, possint quoque, imo & teneantur Indi Auditoribus inservire.€€€ - [Alternatives to forced Indian labour]  Neque his (13) оfficere potest, quod Hispani famulorum ministerio carebunt. Nam ut in dictis schedulis dicitur, id evitari poteft, si Indos voluntarios conducant, quorum servitio utantur, ut in Hispania contingit, quos proculdubio invenient, si eos benigne tractaverint, & iustam mercedem opportune persolverint, vel alios Hispanos, aut Aethiopes, aut Hybridas Indorum, vel Aethiopum (quos Mestizos & Mulatos vocant) in suum servitium adsciverint (sic), quorum semper, & hodiernis praecipue temporibus, magna, & quidem otiosa, imo & perniciosa propago in his regionibus repetitur.€€€ - [On the excessive wealth of Spaniards as compared to Indians’ deprivations]  Et (14) ut maxime aliqua commoditate, aut utilitate Hispani ob praedicti servitij interdictionem privarentur, id tamen damnis, quae Indi eius ratione patiuntur, nequaquam praeponderat, ut praeclare dicitur in d.sched. ann. 1609. Neque naturalis, & civilis iuris regulas infringere debet, quibus neminem (15) sua libertate privandum monemur, vel cum alterius iactura accommodandum vel locupletandum, l.libertas, D.de_reg.iur.l.2 D.si_a_parent. quis fuer.manumis.l.uxorem, in fin. D.de_manumis.test.l.nam hoc natura, D.de_cond.indeb. l.iure_naturae, D.de_reg.iur.c.locupletari, eod.tit.lib.6 ubi Pet.FAB. RAVARD. PECHIUS, & alij plura notarunt, & Per.REBUFF. in l.unica, С.de eo quod interest, n.180 & conducit elegans CICER. (16) locus lib.2 offic. dum inquit: Detrahere aliquid alteri, & hominem cum alterius incommode sua augere commoda, non minus contra naturam videtur, quam mors, quam dolor & reliqua , quae possunt aut corpori accidere, aut rebus externis.€€€ - [On the stereotype of Spaniards as people who don’t want to work in the Americas]  Et cum Hispani in propria patria commorantes, (17) alij aliis famulentur, & quibuscumque ministeriis inserviant, ferendi non sunt, si ad Indicas regiones adventantes, statim superbiant, velintque Indorum servitio, seu famulatu potiri. Quem factum nationis nostrae aemuli nobis obiiciunt, ut constat ex Hier.BENZON. & eius Additionatore in sua Hist Novi.Orb.lib.2.cap.8. Et damnant plures Regiae schedulae, quas inferius adducemus, & praecipue illa d.an.1609.§.2. Quae (18) Proregibus, & Gubernatotibus iubent, ut Hispanos ad serviendum, & propriis manibus laborandum, praemiis, poenisque propositis, in his provinciis inducant: Sin hazer dstinción de Indios, Españoles, Negros, y Mestizos, y las demás naciones, porque todas conviene que se enseñen, y apliquen a trabajar, como se ha hecho en las demás Repúblicas del mundo, a que tienen tanta aversión, unos por flojeda, y otros porque desdenan el trabajo, como si fuisse cosa vil, no advirtiendo, que la ociosidad en la gente Vagabunda es digna de ser refutada por infamia. Quod nullo modo melius consequetur, quam si domestico, & coacto Indorum servitio priventur.€€€ - [Everyone must work for the benefit of the community]  Possimusque eis (19) ob oculos ponere illud, quod de Adriano Rom.Imp. Aelius Spartian. & alij historici in eius vita scripserunt, & Aldus MANUNTIUS post ERASMUM in Adag. Senes mutuum fricant, pag.349. Is enim in balneo veteranum quempiam, servuli penuria, sese (sic) marmoribus affricantem conspicatus, eum & servulis aliquot, & sumptibus donavit. Quod reliqui veterani fliciter cesisse videntes, coeperunt & ipsi complures fub oculis Imperatoris sese marmoribus affricare (sic?), ut hoc modo Principis elicerent benignitatem. At ille evocatis senibus, iussit, ut alius alium vicissim defricarent, atque ita pueris nihil opus fore. Qui locus postea in vulgi fabulam, & Adagij usum cessit: Fricantem refrica. Eique (20) similia sunt illa: Mutuum muli scabunt, Tradunt operas mutuas, & Manus manum lavat, de quibus idem ERASM. meminit, & de ultimo SENECA in libello de morte Cladij, & Distichon inter Graecanicas sententias, quod ita ipse Adagiographus (sic) latinitate donavit.Urbs servat urbem, servat itidem vir virum, Manus manum, dignitumque digitus abluit.Et Xenocrates Philofophus Platonic, in lib.de morte, quem ex nostris refert Pet.GREG.lib.27. syntagm.сар.2.num.5 ubi ait, (21) quod Prodicus sapiens gratis nullum erudiit, & semper habebat in ore Epicarmi illud: Manus manum lavat; dans aliquid, aliquid accipe. (p.8)//Tom.Alt. 1639 – transcription Book 1 - Chapter 2 + Summ.1,750 words1